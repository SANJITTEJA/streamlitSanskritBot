sp022-000001_001	श्री परमात्मने नमः
sp022-000002_001	यथार्थ गीता श्रीमद्भगवद्गीता
sp022-000003_001	भगवान् श्रीकृष्णः यस्मिन् काले गीतायाः सदुपदेशम्प्रादात्
sp022-000004_001	तदानीम् तस्य मनोभावाः कीदृशाः आसन्
sp022-000005_001	ते सर्वे मनोगताः भावाः वक्तुम् न शक्यन्ते
sp022-000006_001	केचन सन्ति भावाः वर्णयितुम् योग्याः केचन भावभङ्गिमयैव प्रकटयितुम् अर्हाः अपरेशेषा भावाः क्रियात्मकाः सन्ति
sp022-000007_001	तान् भावान् कोऽपि जनः तत्पथमारुह्यैव ज्ञातुम् शक्नोति
sp022-000008_001	यस्मिन् स्तरे श्रीकृष्णः आसीत्
sp022-000009_001	तदेव स्तरम् आत्मसात् कृत्वैव कश्चित् साधनाधनः पुरुषः एव जानाति यत् गीता किम् कथयति
sp022-000010_001	सः महापुरुषः गीतायाः वाक्यमेव वारम्वारम् नावर्त्तयति प्रत्युत गीतोक्तभावान् स्पष्टरूपेण दर्शयति
sp022-000011_001	कुतो हि या स्थितिः कृष्णस्य समक्षम् आसीत् सैव स्थितिः तस्य महापुरुषस्य पुरतः चकास्ति
sp022-000012_001	एतस्माद् एव सः महापुरुषः सन्निरीक्षते जनान् दर्शयिष्यति जनेषु तत् सञ्जागरयिष्यति तत्पथे चालयिष्यति अपि
sp022-000013_001	पूज्यश्रीपरमहंसजी महाराजाः अपि तत् स्तरस्य एव महापुरुषाः आसन्
sp022-000014_001	तेषाम् वाणीभिः अन्तः प्रेरणाभिश्च गीतायाः यः अर्थः सम्प्राप्तः तस्यैव सङ्कलनम् यथार्थगीता अस्ति
sp022-000015_001	स्वामी अडगडानन्दः
sp022-000016_001	गीता मानवमात्रस्य धर्मशास्त्रम् अस्ति इति महर्षिवेदव्यासः
sp022-000017_001	श्रीकृष्णकालिकम् महर्षिवेदव्यासात् पूर्वम् किमपि शास्त्रम् पुस्तकरूपेण न उपलब्धम् आसीत्
sp022-000018_001	श्रुतज्ञानस्य इमाम् परम्पराम् भञ्जयन् असौ वेदचतुष्टयम् ब्रह्मसूत्रम् महाभारतम् भागवतमेवम् गीता सदृशेषु ग्रन्थेषु पूर्वसञ्चितभौतिकस्य तथा अध्यात्मिकस्य च ज्ञानराशिम् सङ्कलितम् कृत्वा
sp022-000019_001	परिणामे अर्थात् अन्ते स्वयम् एव निर्णयम् दत्तवान्
sp022-000020_001	यत् सर्वोपनिषदो गावो दोग्धा गोपालनन्दनः सर्वेषाम् वेदानाम् प्राणभूता उपनिषदाम् सारभूता वरीवर्ति गीता
sp022-000021_001	याम् गोपालः श्रीकृष्णः दुदोहो अशान्तम् जीवम् परमात्मनः दर्शनोन्मुखसाधनस्य स्थितिम् शाश्वतशान्तेः स्थितिम् यावत् अनयत्
sp022-000022_001	असौ महापुरुषः स्वकृतिषु गीताम् शास्त्रस्य सञ्ज्ञाम् ददानः स्तुतिम् कृतवान् सगर्जंळू घोषितवान् च
sp022-000023_001	गीता सम्यक् अध्ययनानन्तरम् हृदये धारणार्हा
sp022-000024_001	या पद्मनाभस्य भगवतः श्रीमुखान्निसृता वाणि अस्ति
sp022-000025_002	पुनः अन्यशास्त्राणाम् सङ्ग्रहस्य किम् प्रयोजनम्
sp022-000026_002	गीतायाः सारांशः निम्नश्लोकेन व्यज्यते
sp022-000027_002	अर्थात् एकमेवशास्त्रम् अस्ति यत् देवकीपुत्रस्य भगवतः श्रीकृष्णस्य श्रीमुखाद्गायिता सैव गीता एक एव प्राप्तव्यः देवः
sp022-000028_002	तस्मिन् गायने यत् सत्यम् प्रतिपादितम् तद् एव अस्ति आत्मा
sp022-000029_002	आत्मानम् ऋते किमप्यपरम् शाश्वतम् नास्ति
sp022-000030_002	तस्मिन् गायने सः महायोगेश्वरः किम् जपनाय कथितवान्
sp022-000031_002	ओम्
sp022-000032_002	अर्जुन ओम् अक्षय परमात्मनः नाम अस्ति तस्य जपम् कुरु ध्यानञ्च मम धारय
sp022-000033_002	गीतायाम् वर्णितो धर्म एक एवाऽस्ति परमदेवस्य एकस्य परमात्मनः सेवा
sp022-000034_002	तम् श्रद्धया स्वहृदये निधेहि
sp022-000035_002	अस्तु प्रारम्भत एव गीता भवताम् शास्त्रम् समासीत्
sp022-000036_002	भगवतः श्रीकृष्णस्य सहस्रवर्षानन्तरम् परवर्त्तिनः ये महापुरुषाः एकमेवेश्वरम् सत्यम् अब्रुवन् ते सर्वे गीतायाः सन्देशवाहकाः आसन्
sp022-000037_002	ईश्वराद् एव लौकिकतथापारलौकिकसुखानाम् कामनाविधानम्
sp022-000038_002	ईश्वराद्भयकरणम् अन्यकमपि ईश्वरम् न स्वीकरणम्
sp022-000039_002	किन्तु ईश्वरीयसाधना ईश्वरम् यावत् गन्तुम् लक्ष्यनिर्धारणमेतत् सर्वम् केवलम् गीतायाम् एव साङ्गोपाङ्ग क्रमबद्धम् सुरक्षितम् वर्तते
sp022-000040_002	गीतातः सुखशान्तिस्तु मिलत्येव किन्तु इयम् अक्षयम् अनामयम् पदमपि ददाति
sp022-000041_002	यद्यपि संसारे सर्वत्र गीतायाः समादरो वर्तते पुनरपीयम् कस्यचिद्धर्मस्य सम्प्रदायस्य वा साहित्यपदम् न प्राप्तवती
sp022-000042_002	भारते प्रादुर्भूता गीता विश्वमनीषायाः न्यासभूता विराजते
sp022-000043_002	अतो हि अस्यै राष्ट्रीयशास्त्रस्य सम्मानम् समर्प्य उत्तमाधमयोः भेदभावस्य तथा कलहपरम्परातः पीडितविश्वस्य सम्पूर्णजनताभ्यः शान्तिप्रदानाय प्रयासः करणीयः
sp022-000044_003	प्राक्कथनम्
sp022-000045_003	वस्तुतः साम्प्रतम् श्रीमद्भगवद्गीतायाः टीकाकरणस्य न कापि अवश्यकता प्रतीयते
sp022-000046_003	कुतो हि गीतोपरि शताधिकाष्टीकाः सन्ति विलिखिताः
sp022-000047_003	यासु टीकासु पञ्चाशदधिकाः सुरभारत्याम् एव विलसन्ति
sp022-000048_003	गीताम् आधारीकृत्य बहूनि मतानि अपि साम्प्रतम् प्रचलन्ति
sp022-000049_003	यद्यपि सर्वेषाम् मतानाम् मूलाधाररूपेण गीतैव विराजते
sp022-000050_003	विचारणीयोऽयम् प्रश्नः यद् भगवता योगेश्वरेण किमप्येकमेव सार्वभौमम् तत्त्वम् प्रतिपादितम्
sp022-000051_003	पुनरपि कालान्तरे मतभेदाः कुतः प्रादुरभवन्
sp022-000052_003	यथार्थतस्तु वक्ता किमप्येकमेव परिनिष्ठितम् तत्त्वम् अभिव्यञ्जयति
sp022-000053_003	किन्तु दशाधिकसङ्ख्याकाः श्रोतारः तु दशाधिकप्रकारेण वक्तुः आशयम् विभाजयन्ति
sp022-000054_003	जनानाम् बुद्धिपटले सत्त्वगुणस्य रजोगुणस्य तमोगुणस्य च यादृशः प्रभावः प्रभवति
sp022-000055_003	ते तेनैव स्तरेण तत्तथ्यम् स्वीकुर्वन्ति प्रचारयन्ति च
sp022-000056_003	ततः अधिकम् ते ज्ञातुम् न प्रभवन्ति
sp022-000057_003	अतो हि मतभेदाः सहजरूपेण भवितुमर्हाः
sp022-000058_003	विभिन्न मतवादकारणात् कदाचिच्च एकस्यैव सिद्धान्तस्य विभिन्नसमये विभिन्नभाषासु च व्याख्यानात् सामान्यजनाः संशयापन्ना भवन्ति
sp022-000059_003	नाना टीकायाम् मध्ये तस्य सत्यस्य धारा अपि प्रवहति
sp022-000060_003	किन्तु वास्तविकार्थप्रकाशकः कः अपि एकः अपि ग्रन्थः सहस्राधिकटीकानाम् मध्ये चेत् संस्थापितः भवेत्
sp022-000061_003	तदा तेषु टीकाग्रन्थेषु यथार्थप्रकाशकः ग्रन्थः कः अस्ति
sp022-000062_003	निर्णयः अयम् कठिनतरः भवति
sp022-000063_003	वर्तमानकाले गीतायाः समुपलभ्यन्ते बहुसङ्ख्याकाष्टीकाः
sp022-000064_003	सर्वाश्च ताष्टीकाः स्वकीयम् स्वकीयम् एव सत्यम् उद्घोषयन्ति
sp022-000065_003	किन्तु ताः सर्वाः टीकाः गीतायाः शुद्धार्थतः बहुदूरम् दृष्टिपथायन्ते
sp022-000066_003	निःसन्देहम् कतिपयमहापुरुषाः सत्यस्य स्पर्शम् कृतवन्तः
sp022-000067_003	किन्तु कारणबाहुल्यात् ते सत्याम् अमृतकल्पम् गीतायाः यथार्थम् अर्थम् समाजस्य पुरतः प्रस्तोतुम् न अशक्नुवन्
sp022-000068_003	गीतायाम् श्रीकृष्णस्य मूलाशयस्य हृदयङ्गमकरणे विफलतायाः प्रमुखम् कारणम् एतदस्ति
sp022-000069_003	यत् श्रीकृष्णः परमयोगीश्वरः आसीत्
sp022-000070_003	श्रीकृष्णः यस्य स्तरस्य वार्ताम् आरभते
sp022-000071_003	तस्याम् वार्तायाम् अनुस्यूतम् तथ्यम् प्रकाशयितुम् यदा कश्चन महापुरुषः सोपानबद्धक्रमेण श्रीकृष्णस्य स्तरम् आरुह्य एव
sp022-000072_003	गीतायाः प्रतिपाद्यम् अक्षरशः प्रकाशयितुम् कामयिष्यते
sp022-000073_003	तदा स एव महापुरुषः सफलो भविष्यति गीतायाः यथार्थ रहस्योद्घाटने
sp022-000074_003	सेनयोरुभयोर्मध्ये पार्थमुपदिशतः कृष्णस्य मनोभावाः कीदृशाः आसन्
sp022-000075_003	ते सर्वे मनोभावाः सामान्यैः जनैः वक्तुम् न शक्यन्ते
sp022-000076_003	अस्तु तदानीन्तनाः केचन भावा प्रकाशनार्हाः
sp022-000077_003	केचन भावाः भावभङ्गिमया प्रकाश्यन्ते शेषाश्च भावाः क्रियाम् आश्रयन्ते
sp022-000078_003	तद्भावम् कश्चिद्गीताभावजिज्ञासुः गीतागीतपथपथिक एव ज्ञातुम् शक्नोति
sp022-000079_004	श्रीकृष्णः यस्याम् स्थितौ विद्यमानः आसीत्
sp022-000080_004	तामेव स्थितिम् सम्प्राप्य कश्चिन्महापुरुषः एव जानाति यत् गीता किम् कथयति
sp022-000081_004	स गीतायाः श्लोकानेव न अभ्यसति प्रत्युत तेषाम् भावम् आत्मसात्कृत्य लोकहिताय प्रकाशयति
sp022-000082_004	कुतो हि यदृश्यम् कृष्णस्य समक्षम् आसीत् तदेव दृश्यम् गीतात्तथ्यज्ञमहापुरुषस्य अपि समक्षम् नरीनृत्यते
sp022-000083_004	अतः असौ पश्यति द्रक्ष्यति दर्शयिष्यति भवत्सु जागरयिष्यति च तस्मिन् पथि चलितुम् प्रेरयिष्यति च
sp022-000084_004	पूज्याः श्रीमन्तः स्वनामधन्याः प्रातःस्मरणीयाः श्रीपरमहंस महाराजाः अपि श्रीकृष्णस्तरीयाः महापुरुषाः आसन्
sp022-000085_004	तेषाम् प्रवचनोपदेशात् तथा अन्तःकरणप्रेरणातः यो ह्यर्थो मयाज्ञातः तस्यैव सङ्कलनम् यथार्थ गीता अस्ति
sp022-000086_004	अत्र मदीयम् किमपि नाऽस्ति
sp022-000087_004	इदम् क्रियात्मकम् अस्ति
sp022-000088_004	साधनस्वीकुर्वताम् सर्वेषाम् पुरुषाणाम् गमनम् अस्याम् परिधावेव अनिवार्यम्
sp022-000089_004	यावद् असौ साधनपथपथिकः न अस्ति तावत् सुस्पष्टम् अस्ति यद् असौ किमपि साधनम् न साधयति
sp022-000090_004	प्रत्युत वावावचनप्रमाणपुष्टाम् निरर्थकाम् कामपि रेखाम् पीडयति अतः कस्यचिन्महापुरुषस्य शरणम् अवश्यमेव ग्रहणीयम्
sp022-000091_004	श्रीकृष्णः किमपि अपरम् सत्यम् नोक्तवान्
sp022-000092_004	ऋषिभिर्बहुधा गीतम् ऋषिगणाः यस्य गानम् बहुवारम् कृतवन्तः तस्यैव गानम् कर्तुम् अहम् आरभे
sp022-000093_004	कृष्णः कदाऽपि न इत्थम् उक्तवान् यत् तज्ज्ञानम् अहम् एव केवलम् जानामि तथा अहम् एव उपदेक्ष्यामि
sp022-000094_004	प्रत्युत स उक्तवान् यत् कस्यचित्तत्त्वदर्शिनः सन्निधौ याहि निष्कपटभावेन तस्य सेवाम् कृत्वा तज्ज्ञानम् लभस्व
sp022-000095_004	श्रीकृष्णो महापुरुषशोधितम् सत्यमेव समुद्घाटितवान्
sp022-000096_004	गीता सुबोध संस्कृतभाषायाम् समुल्लिखिता विद्यते
sp022-000097_004	यदि अन्वयार्थमेव स्वीकुर्याम् तदा गीतायाः अधिकांशः स्वयमेव बोद्धुम् शक्यः किन्तु जनाः समीचीनमर्थम् न गृह्णन्ति
sp022-000098_004	उदाहरणार्थम् पश्यन्तु श्रीकृष्णेन सुस्पष्टम् कथितम् यत् यज्ञस्य प्रक्रिया एव कर्म समुच्यते पुनरपि भवन्तः भणन्ति यत् कृषिकरणमेवास्ति कर्म
sp022-000099_004	यज्ञ विवेचनम् स उक्तवान् यत् यज्ञे बहवः योगिजनाः प्राणानाम् अपाने हवनम् कुर्वन्ति
sp022-000100_004	बहवः अपानस्य प्राणेषु हवनम् कुर्वन्ति बहवः योगिनः प्राणापानौ द्वौ निरुध्य प्राणायामपरायणा भवन्ति
sp022-000101_004	बहवः योगिनः इन्द्रियाणाम् सकलाम् प्रवृत्तिम् संयमाग्नौ जुह्वति
sp022-000102_004	अनेन प्रकारेण श्वासप्रश्वासयोश्चिन्तनम् यज्ञः प्रोच्यते
sp022-000103_004	मनसा सहितेन्द्रियाणाम् संयमः यज्ञः अस्ति
sp022-000104_004	शास्त्रकारः स्वयम् यज्ञरहस्यम् विवेचितवान् पुनर्भवन्तः साह्लादम् सोत्साहञ्च घोषयन्ति यत् विष्णुहेतवे स्वाहोच्चारणम् एव तथाग्नौ यवतिलादीनाम् हवनम् यज्ञ इति
sp022-000105_004	योगेश्वरः श्रीकृष्णः नैतादृशम् किमपि शब्दम् क्वाऽपि च नोक्तवान्
sp022-000106_004	किमस्ति कारणम् यद्भवन्तः न अवबुध्यन्ते
sp022-000107_004	लोमत्वक्कर्तनवत् वाक्यानाम् रटनम् कृते सति किमस्ति कारणम् यद् भवताम् हस्ते केवलम् वाक् विन्यास एव लगति
sp022-000108_004	भवन्तः स्वकम् कस्मात् कारणात् यथार्थज्ञानवञ्चितम् अनुभवन्ति
sp022-000109_004	वस्तुतः मानवः जन्म लब्ध्वा क्रमशः तरुणो भवति
sp022-000110_005	तदा पैतृकसम्पत्तिः नाम गृहम् आपणम् भूमिः उद्यानम् पदम् प्रतिष्ठाः गावः महिष्यः यन्त्रोपकरणानि इत्यादि
sp022-000111_005	तेन उत्तराधिकारित्वेन अनायासम् एव सङ्गृह्यते
sp022-000112_005	इत्थमेव सहजरूपेण असौ मानवसमाजे नैकाः रुढिपरम्पराः पूजापद्धतीः च उत्तराधिकाररूपेण लभते
sp022-000113_005	भारतवर्षे त्रयस्त्रिंशत्कोटिपरिमिताः सुराः सुराङ्गनाः च प्राप्तमान्यताकाः च मिलन्ति
sp022-000114_005	विश्वस्मिन् तेषाम् देवसमूहानाम् बहूनि रूपाणि वर्णितानि सन्ति
sp022-000115_005	शिशुः शनैःशनैः स्ववृद्धिविकासावसरे मातृ पितृ भातृ स्वप्रतिवेश्मिसन्निधौ तैः आचरिताम् पूजापद्धतिम् पश्यति
sp022-000116_005	परिवारे समाजे च प्रचलितानाम् पूजापद्धतीनाम् अटलः संस्कारः तस्य मस्तिष्के भवति अङ्कितः
sp022-000117_005	उत्तराधिकारे यदि भूतपूजा प्राप्यते तदासौ भूत भूत इति रटति
sp022-000118_005	इत्थमेव कश्चित् शिवम् कश्चित् कृष्णम् कश्चिदन्यम् कमपि देवादिकम् सङ्गृह्य तिष्ठति
sp022-000119_005	तत्पूर्वदुराग्रहम् स न उज्झितुम् शक्नोति
sp022-000120_005	उक्त प्रकारेण भ्रान्तिग्रस्ताः पुरुषाः कल्याणकरम् श्रीगीतास्वरूपम् शास्त्रम् चेत्प्राप्नुयुः
sp022-000121_005	तदा ते भ्रान्त मानसाः सुधोपमम् गीतारसम् न आस्वादयन्ति
sp022-000122_005	पैतृकसम्पदम् कश्चित् सम्भ्रान्तः पुरुषः कदाचित् शक्नोति त्यक्तुम्
sp022-000123_005	किन्तु पूर्वोक्तोत्तराधिकाररूपेण प्राप्तम् रूढिसमूहम् साम्प्रदायिकप्रपञ्चसमूहञ्च छेत्तुम् न प्रभवति
sp022-000124_005	पैतृकसम्पत्तिम् परित्यज्य कश्चित् जनः सहस्राधिकक्रोशमितम् दूरस्थानम् प्रव्रजितुम् शक्नोति इति सुगमः पन्थाः
sp022-000125_005	किन्तु मनसि मस्तिष्के च अङ्कितास्ते रूढिगता भावाः त्यक्तगृहस्य तस्य जनस्य पिण्डम् न जहाति
sp022-000126_005	यस्मिन् शिरसि ते रूढिगता विचाराः सन्ति लुक्कायिताः तच्छिरसः उत्कर्त्तनम् सर्वथा असम्भवम्
sp022-000127_005	अतः मानवः यथार्थ शास्त्र सम्मतज्ञानम् अपि तासु पूर्वोक्तरूढिषु रीतिषु पूजापद्धतिषु मान्यतासु च सम्मिश्र्य विलीय वा लब्धुम् वाञ्छन्ति
sp022-000128_005	यदि रूढ्यनुरूपमर्थः क्वचित् सङ्गच्छते वार्ताक्रमः समन्वितः भवति
sp022-000129_005	तदा जनः तत् स्वीकरोति यत् सत्यमेतत् नो चेत् सङ्गच्छते तर्हि तत् सर्वम् अलीकम्
sp022-000130_005	एतस्मात् रूढिभ्रान्तदृष्टिवैषम्यात् जनः गीतारहस्यम् नावबोद्धुम् शक्नोति
sp022-000131_005	गीतायाः रहस्यम् रहस्यम् भूत्वा दुर्लभायते
sp022-000132_005	अतः गीतारहस्यस्य वास्तविकपारदृश्वानः सन्तजनाः सद्गुरवः एव सन्ति
sp022-000133_005	त एव वक्तुम् समर्थाः सन्ति यत् गीता किम् कथयति
sp022-000134_005	सर्वे गीतारहस्यम् नावबोद्धुम् शक्नुवन्ति
sp022-000135_005	सर्वेषाम् कृते गीताज्ञानस्य सुलभोपायः अयम् एव अस्ति
sp022-000136_005	यत् कस्यचिन्महापुरुषस्य सान्निध्यम् सम्प्राप्य सश्रद्धम् अध्येयम्
sp022-000137_005	श्रीकृष्णः अपि महापुरुषस्य सान्निध्यप्राप्तये बलम् अददात्
sp022-000138_005	गीताग्रन्थः कस्यचित् व्यक्तिविशेषस्य वर्गविशेषस्य जातिविशेषस्य पथविशेषस्य
sp022-000139_006	गीताग्रन्थः कस्यचिद् व्यक्तिविशेषस्य वर्गविशेषस्य जातिविशेषस्य पथविशेषस्य देशकालविशेषस्य च
sp022-000140_006	रूढिग्रस्त कस्यापि सम्प्रदायविशेषस्य अपि न अस्ति
sp022-000141_006	प्रत्युत गीता सार्वलौकिकः सार्वकालिकः सार्वजनीनश्च धर्मग्रन्थः अस्ति
sp022-000142_006	इयम् गीता सर्वेषाम् भूमण्डलस्य देशानाम् मानवजातीनाम् प्रत्येकम् नराणाम् नारीणाम् च कल्याणाय वरीवर्ति
sp022-000143_006	केवलम् अपरोपदेशम् श्रावम् श्रावम् तथान्यप्रकारेण प्रभावितः भूत्वा
sp022-000144_006	नैतादृशः कोऽपि निर्णयः स्वीकर्त्तव्यः यस्य प्रभावः स्वकीयम् अस्तित्वम् अपि विचालयेत्
sp022-000145_006	पूर्वाग्रहस्य भावनातो मुक्तो भूत्वा सत्यान्वेषिणाम् कृते गीताग्रन्थः
sp022-000146_006	आर्षग्रन्थत्वात् प्रकाशस्तम्भरूपेण वा भाति
sp022-000147_006	हिन्दूनामाग्रहः अस्ति यद्वेदाः एव प्रमाणम्
sp022-000148_006	वेदस्यार्थः अस्ति ज्ञानम् परमात्मनः बोधः
sp022-000149_006	पुस्तकानि तु तस्य सङ्केतमात्राणि सन्ति
sp022-000150_006	स परमात्मा तु हृदयदेशे जागर्ति
sp022-000151_006	विश्वामित्रश्चिन्तयन् आसीत्
sp022-000152_006	तस्य भक्तिम् दृष्ट्वा ब्रह्मा समाययौ
sp022-000153_006	उवाच च अद्यतस्त्वम् ऋषिः असि
sp022-000154_006	किन्तु विश्वामित्रः सन्तुष्टः न बभूव पुनश्चिन्तने लग्नः
sp022-000155_006	किञ्चित् कालान्तरम् देवगणैः साकम् ब्रह्मा पुनरागतवान् अब्रवीच्च अद्यतस्त्वम् राजर्षिः असि
sp022-000156_006	किन्तु विश्वामित्रस्य समाधानम् न अभवत्
sp022-000157_006	विश्वामित्रः पूर्ववच्चिन्तने संलग्नः
sp022-000158_006	ब्रह्मा दैवीसम्पद्भिः साकम् पुनराजगाम कथितवान् च
sp022-000159_006	अद्यतः भवान् महर्षिः अस्ति
sp022-000160_006	विश्वामित्रः स्वाभिप्रायम् प्रकटयन् उक्तवान्
sp022-000161_006	नहि माम् जितेन्द्रियब्रह्मर्षिः इति कथनीयः भवता
sp022-000162_006	ब्रह्मणा उक्तम् अधुना त्वम् नासि ब्रह्मर्षिः
sp022-000163_006	विश्वामित्रः पुनः तप्तुम् आरेभे
sp022-000164_006	तस्य शिरः प्रदेशात्तपोधूमो निःसरितुम् ललाग
sp022-000165_006	तदा देवाः ब्रह्माणम् निवेदयामासुः
sp022-000166_006	तदा ब्रह्मा समुवाच विश्वामित्रम् यत् साम्प्रतम् त्वम् ब्रह्मर्षिः असि
sp022-000167_006	विश्वामित्रेणः उक्तम् यदि अहम् ब्रह्मर्षिः अस्मि तदा वेदा माम् वृण्वन्तु
sp022-000168_006	इति कथनसमकालमेव सर्वे वेदाः विश्वामित्रस्य हृदयदेशम् आविविशुः
sp022-000169_006	यत् तत्त्वम् अविदितम् आसीत् सर्वम् तत्तत्त्वम् ज्ञातमभूत्
sp022-000170_006	एष एव वेदः न तु वेद पुस्तकम्
sp022-000171_006	यत्र विश्वामित्रः स्थितिः तत्रवेदनिवासः
sp022-000172_006	श्रीकृष्णः अपि इदम् एव तथ्यम् प्रकाशयति
sp022-000173_006	यत् संसारः अयम् अनश्वरः पिप्पलपादपः अस्ति
sp022-000174_006	यस्य मूलम् उपरि परमात्मप्रतीकम् अधोभागे प्रकृतिप्रतीकाः शाखाः प्रसृताः सन्ति
sp022-000175_006	यो ह्यस्याः प्रकृतेः पारम् गत्वा परमात्मानम् वेत्ति
sp022-000176_006	स वेदविद् समुच्यते
sp022-000177_006	अर्जुन अहमपि वेदविदस्मि
sp022-000178_006	अतः प्रकृतेः प्रसारावसानाभ्याम् सह परमात्मनः समनुभूतेः नाम वेदः अस्ति
sp022-000179_006	इयम् अनुभूतिः परमात्मप्रदत्ता अस्ति
sp022-000180_006	अत एव वेदाः सन्ति अपौरुषेयाः इति कथयन्ति मनीषिणः
sp022-000181_006	महापुरुषाः भवन्ति अपौरुषेयाः तेषाम् माध्यमेन परमात्मनः सन्देशाः उपदेशा च सर्वसुलभाः भवन्ति
sp022-000182_006	ते मनीषिणः परमात्मसन्देशप्रसारकाः भवन्ति
sp022-000183_006	केवलम् शब्दज्ञानस्य आधारेण ज्ञानेन वा तेषाम् प्रवचनस्वरूपायाम् वाण्याम् निहितम् यथार्थम् परीक्षितुम् न शक्यते
sp022-000184_006	तान् महापुरुषान् स एव ज्ञातुम् समर्थः भवति
sp022-000185_006	यः क्रियात्मकपथाचलित्वा पूर्वोक्ताम् इमाम् अपौरुषेयाम् स्थितिम् लब्धवान् अस्ति
sp022-000186_006	यस्य पुरुषः नाम अहम् परमात्मनि विलीनताम् गतो भवेत्
sp022-000187_006	वस्तुतः वेदः अपौरुषेयः अस्ति
sp022-000188_006	किन्तु वेदम् आधारीकृत्य वक्तारः शतसार्द्धशतसङ्ख्याकामहापुरुषाः आसन्
sp022-000189_006	तेषाम् वचसाम् सङ्कलनम् एव वेदः समुच्यते
sp022-000190_006	किन्तु यदा शास्त्रम् लिपिबद्धम् भवति
sp022-000191_006	तदा सामाजिकव्यवस्थायाः नियमाः अपि तेनैव सह लिपिबद्धाः भवन्ति
sp022-000192_006	महापुरुषाणाम् नामाधारीकृत्य जनाः तेषाम् परिपालनम् कर्तुम् आरभन्ते
sp022-000193_006	यद्यपि धर्मेण साकम् तेषाम् दूरस्थः अपि सम्बन्धः न भवति
sp022-000194_006	आधुनिकयुगे मन्त्रीणाम् अग्रतः पृष्ठतः पर्यटन्तः चाटुकारितया च सामान्यनेतारः अपि
sp022-000195_006	सक्षमाधिकारीद्वारेण स्वकीयम् स्वकीयम् कार्यम् कारयन्ति
sp022-000196_006	यद्यपि मन्त्रिगणाः पूर्वोक्तान् सामान्यनेतृगणान् जानन्ति अपि नहि
sp022-000197_006	इत्थमेव सामाजिकव्यवस्थानिर्मातारः महापुरुषाणाम् व्याजेन जीविकानिर्वाहस्य व्यवस्थाम् अपि ग्रन्थेषु लिपिबद्धम् कुर्वन्तः दृश्यन्ते
sp022-000198_006	तेषाम् सामाजिकोपयोगः तत्तत् समयानुकूलो भवति
sp022-000199_006	वेदानाम् सम्बन्धे अपि व्याजपूर्णा स्थितिः परिलक्ष्यते
sp022-000200_006	वेदानाम् चिरन्तनम् सत्यम् उपनिषत्सु सङ्ग्रहीतम् अस्ति
sp022-000201_006	तासाम् उपनिषदाम् सारांशः योगेश्वरश्रीकृष्णस्य वाणी गीता अस्ति
sp022-000202_006	सारांशतः गीता अपौरुषेय वेद रसार्णवतः समुद्भूतोपनिषत्सुधासारसर्वस्वमस्ति
sp022-000203_006	अनया रीत्या प्रत्येकम् महापुरुषाः ये परमतत्त्वम् प्राप्नुवन्ति ते स्वयमेव धर्मग्रन्थाः सन्ति
sp022-000204_006	तेषाम् महापुरुषाणाम् वचसाम् सङ्कलनम् संसारे कुत्रापि भवेत् तदेव सङ्कलनम् शास्त्रम् समुच्यते
sp022-000205_006	किन्तु कतिपयधर्मावलम्बिनाम् कथनम् इदम् अस्ति
sp022-000206_006	यत् कुराननामकपुस्तके यल्लिखितमस्ति तदैव सत्यमस्ति
sp022-000207_006	इदानीम् कुरानस्यावतरणम् न भविष्यति
sp022-000208_006	ईसामसीहोपरि विश्वासम् विना न स्वर्गसम्प्राप्तिः
sp022-000209_006	स ईसामसीह ईश्वरस्यैकमात्रमासीत् पुत्रः
sp022-000210_006	साम्प्रतम् एतादृशः पुरुषः असम्भवः
sp022-000211_006	इति तेषाम् प्रौढा जटिला च रूढिवादिता
sp022-000212_006	यदि परमात्मतत्त्वस्य साक्षात्कारः भवेत् तदा सैवस्थितिः पुनरागमिष्यति
sp022-000213_006	गीता सार्वभौमग्रन्थः अस्ति
sp022-000214_006	धर्माणाम् नामभिः प्रचलितेषु संसारस्य सर्वेषु धर्मग्रन्थेषु गीतायाः स्थानम् अद्वितीयमस्ति
sp022-000215_006	इयम् गीता केवलम् धर्मशास्त्रमेवेति न ज्ञेयम्
sp022-000216_006	अन्येषु धर्मग्रन्थेषु निहितसत्यस्य मानदण्डम् अपि अस्ति
sp022-000217_006	गीता तन्निकषोपलमस्ति यस्मिन् प्रत्येकम् धर्मग्रन्थेषु अनुस्यूतम् सत्यम् अनावृतम् भवति
sp022-000218_006	परस्परविरोधिकथनानाम् समाधानम् भवति
sp022-000219_006	प्रत्येकम् धर्मग्रन्थेषु संसारे जीवननिर्वाहस्य कलायाः कर्मकाण्डस्य च बाहुल्यम् विद्यते
sp022-000220_006	जीविकानिर्वाहम् आकर्षकम् विधातुम् तथा तत्र किम् करणीयम् किन्न करणीयम् एतद्विषयकम् रोचकम् भयानकम् वर्णनकौतूहलयुतम् चित्रणम् धर्मग्रन्थानाम् उदरम् परिपूरयति
sp022-000221_006	कर्मकाण्डानाम् इमाम् परम्पराम् जनता धर्मरूपेण मानयति
sp022-000222_006	जीवननिर्वाहस्य कलार्थम् निर्मितपूजापद्धतिषु देशकालपरिस्थित्यनुसारेण परिवर्तनम् स्वाभाविकमस्ति
sp022-000223_006	धर्मस्य नाम समवलम्ब्य समाजे कलहस्य एतदेवैकम् कारणमस्ति
sp022-000224_006	गीतातु उपर्युक्तक्षणिकव्यवस्थातः उपरि चलित्वा आत्मिकपूर्णतायाम् प्रतिष्ठापयितुम् क्रियात्मकम् अनुशीलनम् अस्ति
sp022-000225_006	यस्याः गीतायाः एकः अपि कः अपि श्लोकः भौतिकजीवनयापनाय न अस्ति
sp022-000226_006	अस्याः प्रतिश्लोकः भवन्तम् आन्तरिकयुद्धम् आराधयितुम् प्रार्थयते प्रेरयति वा
sp022-000227_006	तथाकथितधर्मग्रन्थानामिव गीतेयम् स्वर्गप्राप्तिनरकान्मुक्ति इति द्वन्द्वात्मकजाले न निबध्नाति
sp022-000228_006	प्रत्युत तस्य अमरत्वस्य उपलब्धिम् कारयति
sp022-000229_006	यस्य पश्चाज् जन्ममृत्योर्बन्धनम् सुतराम् व्यवच्छिद्यते
sp022-000230_006	प्रत्येकम् महापुरुषाणाम् स्वकीया स्वकीया शैली तथा स्वीयाः स्वीयाः केचन विशिष्टाः शब्दाः भवन्ति
sp022-000231_006	योगेश्वरः श्रीकृष्णः अपि गीतायाम् कर्म यज्ञ वर्णसङ्कर युद्ध क्षेत्र ज्ञान इत्यादीनाम् शब्दानाम् उपरि वारम्वारम् बलम् दत्तवान्
sp022-000232_006	एतेषाम् शब्दानाम् स्वकीयम् विशिष्टम् तात्पर्यमस्ति
sp022-000233_006	स्वकीयम् सौन्दर्यम् एतेषाम् शब्दानाम् पुनरावृत्या न क्षीयते
sp022-000234_006	हिन्दिरूपान्तरे अपि तेषाम् शब्दानाम् तत्तदाशयः तथैव सुरक्षितः अस्ति
sp022-000235_006	तथा आवश्यकस्थलानाम् व्याख्या अपि प्रस्तुता विद्यते
sp022-000236_006	गीताप्रत्याकर्षणवर्धनाय निम्नप्रश्नानाम् समाधानम् मृग्यम्
sp022-000237_006	श्रीकृष्णः नाम एकः योगेश्वरः आसीत्
sp022-000238_006	सत्यम् आत्मा एव सत्यम् अस्ति
sp022-000239_006	सनातनः आत्मा एव सनातनः परमात्मा तु सनातनः
sp022-000240_006	सनातनधर्मः परमात्मनः प्राप्तौ सहायकव्यापारः
sp022-000241_006	युद्धम् दैवी तथासुरीसम्पदाम् सङ्घर्षः युद्धम् इति बोद्धव्यः
sp022-000242_006	अन्तःकरणस्थे अनयोः उभयोः संहार एव युद्धस्य परिणामः
sp022-000243_006	युद्धस्थानम् इमानि मानवशरीराणि समनांसीन्द्रियाणि च युद्धस्थानम्
sp022-000244_006	ज्ञानम् परमात्मनः साक्षात्कारम् एव ज्ञानम् ज्ञेयम्
sp022-000245_006	योगः संसारस्य संयोगवियोगाभ्याम् विरहितम् अव्यक्तब्रह्मणः मेलनमेव योगः समुच्यते
sp022-000246_006	स्वम् आश्रित्य कर्मणि प्रवृत्तिर्ज्ञानयोगः अस्ति
sp022-000247_006	निष्कामकर्मयोगः स्वेष्टे निर्भरो भूत्वा ससमर्पणम् कर्मणि प्रवृत्तिर्निष्कामकर्मयोगः
sp022-000248_006	श्रीकृष्णेनोद्घोषितम् सत्यम् किमस्ति
sp022-000249_006	श्रीकृष्णः तदेव सत्यम् उद्घोषितवान् यस्य प्रत्यक्षीकरणम् तत्त्वदर्शिभिः पूर्वमेव कृतम् तथा अग्रे करिष्यन्ति
sp022-000250_006	यज्ञः साधनायाः सुविधिविशेषस्य नाम यज्ञः
sp022-000251_006	कर्म यज्ञस्य कार्यरूपेण क्रियान्वयनम् कर्म समुच्यते
sp022-000252_006	वर्णः आराधनायाः एकः विधिविशेषः एव कर्मे इति बोद्धव्यः
sp022-000253_006	यस्याः समाराधनायाः चतुःश्रेणिषु विभाजनम् ता एव चतस्रः श्रेणयः वर्णनाम्ना सन्ति वर्णिताः
sp022-000254_006	वर्णसङ्करः परमात्मनः प्राप्तिमार्गतः परिच्युतिः तथा साधने भ्रान्त्युदयो वर्णसङ्करः प्रसमुच्यते
sp022-000255_006	मनुष्यस्य श्रेणयः अन्तःकरणस्य स्वभावानुसारेण मनुष्याणाम् श्रेणीद्वये विभाजनम् भवति
sp022-000256_006	एका श्रेणी देवताश्रयी द्वितीया तु असुरीवृत्तिसमाश्रिता
sp022-000257_006	इमे मानवानाम् द्वे जाती ये स्वभावद्वारेणैव निर्धारिते विद्येते
sp022-000258_006	अयम् स्वभावः क्षीयते वर्धते च
sp022-000259_006	देवताः हृदयप्रदेशे परमदेवत्वम् अर्जयितॄणाम् गुणानाम् समूहः देवत्वेन ज्ञेयः
sp022-000260_006	आत्मव्यतिरिक्तम् बहिष्ठदेवाराधनम् मूढबुद्धेः अवदानम्
sp022-000261_006	अवतारः व्यक्तीनाम् हृदये भवति नान्यत्
sp022-000262_006	विराट् दर्शनम् योगिनाम् हृदये परमात्मप्रदत्तानुभूतिः
sp022-000263_006	परमात्मा यदा साधकस्य दृष्टौ प्रविशति तदैव साधकः परमात्मनः विराट् दर्शनम् करोति
sp022-000264_006	पूजनीयेष्टदेवः मात्रैकपरात्परब्रह्मैव पूज्यः देवः अस्ति
sp022-000265_006	तस्य अन्वेषणस्य स्थानम् हृदयमेव अस्ति
sp022-000266_006	तस्य परमात्मनः प्राप्तेः स्रोतः तस्य अव्यक्तस्वरूपे स्थितिम् प्राप्तवताम् महापुरुषाणाम् कृपया दृष्टिपथम् आयाति
sp022-000267_006	सम्प्रति भगवतः श्रीकृष्णस्य स्वरूपस्य ज्ञानाय तृतीयाध्यायपर्यन्तम् पठनीयम् भविष्यति
sp022-000268_006	त्रयोदशाध्यायाध्ययनेन सुस्पष्टम् ज्ञास्यति पाठकः यत् श्रीकृष्णः आसीत् योगीश्वरः
sp022-000269_006	द्वितीयाध्यायतः एव सत्यम् प्रकाशयिष्यति
sp022-000270_006	सत्यसनातनौ परस्परम् एको द्वितीयस्य पूरकताम् आवहतः विषयः अयम् द्वितीयाध्यायतः सुस्पष्टौ भविष्यति
sp022-000271_006	एवन्तु पूर्तिपर्यन्तम् चलिष्यति विषयप्रवाहः
sp022-000272_006	चतुर्थाध्यायम् यावत् युद्धम् स्पष्टताम् एष्यति
sp022-000273_006	एकादशाध्यायम् यावद् अध्ययनेन संशयः निर्मूलताम् एष्यति
sp022-000274_006	एवन्तु षोडशाध्यायम् यावत् सम्यगनुशीलनीयम्
sp022-000275_006	युद्धस्थलस्य मीमांसाहेतवे त्रयोदशाध्यायस्य पठनम् मननञ्च भूयोभूयः करणीयम्
sp022-000276_006	ज्ञानम् चतुर्थाध्यायात् सुस्पष्टम् भविष्यति
sp022-000277_006	तथा त्रयोदशे अध्याये विधिवत् परिलक्षितम् भविष्यति यत् प्रत्यक्षदर्शनस्य नाम ज्ञानम् अस्ति
sp022-000278_006	योगः षष्ठाध्यायम् यावत् बोधसुलभो सम्भविष्यति
sp022-000279_006	एवन्तु सामान्यतया परिपूर्तिपर्यन्तम् योगस्य विभिन्नांशानाम् परिभाषा सुग्रथिता सुशोभते
sp022-000280_006	ज्ञानयोगः तृतीयाध्यायात् षष्ठाध्यायम् यावत् अध्ययेन सम्यग् बुद्धिगम्यः भविष्यति
sp022-000281_006	पुनरग्रे पर्यालोचनस्य न कापि आवश्यकता परिशेषायते
sp022-000282_006	निष्कामकर्मयोगः द्वितीयाध्यायतः समारभ्य पूर्तिपर्यन्तम् वाभाति
sp022-000283_006	यज्ञः तृतीयाध्यायतश्चतुर्थाध्यायम् यावद् अनुशीलनीयम् तेन यज्ञस्य स्पष्टीकरणम् सुतराम् भविष्यति
sp022-000284_006	कर्मणः नाम द्वितीयाध्यायस्य नवत्रिंशत्तमे श्लोके प्रथमवारम् समुल्लिखितम्
sp022-000285_006	अस्मात् श्लोकाच्चतुर्थाध्यायम् यावत् पठेयुः तदा सुस्पष्टम् भविष्यति यत् कर्मणः अर्थः आराधना तथा भजनम्
sp022-000286_006	कस्मात् कारणात् भवति
sp022-000287_006	षोडशसप्तदशाध्यायौ सम्मिल्य विचारम् इमम् द्रढयतो यदिदम् एव सत्यम् अस्ति
sp022-000288_006	वर्णसङ्करः तृतीयाध्याये तथा अवतारः चतुर्थाध्याये सुतराम् सुस्पष्टताम् एष्यतः
sp022-000289_006	वर्णव्यवस्थायाः विवेचनार्थम् अष्टादशाध्यायः द्रष्टव्यः
sp022-000290_006	सामान्यतः तृतीयचतुर्थाध्याये च मिलति सङ्केतः
sp022-000291_006	मानवानाम् देवासुराणाम् जातिविभागज्ञानाय षोडशाध्यायःपठनीयः
sp022-000292_006	विराट् दर्शनम् दशमाध्यायात् आरभ्य एकादशाध्यायस्य मध्यम् यावद् अनुशीलनेन भविष्यति सुस्पष्टम्
sp022-000293_006	सप्तमाध्याये नवमाध्याये पञ्चदशाध्याये अपि च
sp022-000294_006	सप्तमे नवमे पञ्चदशेऽपि च अध्याये विषयेऽस्मिन् प्रकाशः विद्यते कृतः
sp022-000295_006	सप्तमाध्याये नवमाध्याये सप्तदशाध्याये च बाह्यदेवानामस्तित्वहीनता सुस्पष्टताम् याति
sp022-000296_006	परमात्मनः पूजनस्य मुख्यम् स्थलम् हृदयपटलम् एव अस्ति
sp022-000297_006	यत्र ध्यानम् श्वासप्रश्वासयोश्चिन्तनादयः क्रियाकलापाः यदेकान्ते सुखासीनः साध्यन्ते
sp022-000298_006	नाम मन्दिरस्थ प्रतिमायाः पुरतः नहि
sp022-000299_006	तृतीये चतुर्थे षष्ठे तथा अष्टदशाध्याये च बहुस्पष्टम् अस्ति
sp022-000300_006	अधिकञ्चिन्तनविचारयोः किम् प्रयोजनम्
sp022-000301_006	यदि षष्ठाध्यायम् यावदपि गीतायाः सुचारुपठनम् सम्पद्येत
sp022-000302_006	तदापि यथार्थगीतायाः प्रमुखाशयः बुद्धिक्षेत्रे समवतरिष्यति
sp022-000303_006	गीता जीविकासञ्चालन सङ्ग्रामस्य साधनम् न अवबोद्धव्या
sp022-000304_006	प्रत्युत जीवनसङ्ग्रामे शाश्वद्विजयस्य शिक्षा अस्ति
sp022-000305_006	अस्मात् कारणात् एव गीतेयम् युद्धग्रन्थोऽपि वा भण्यते
sp022-000306_006	अयम् युद्धग्रन्थः वास्तविकम् विजयम् दापयति
sp022-000307_006	किन्तु गीतोक्तम् युद्धम् खड्गधनुःसायकपरश्वादिभिश्च विधीयमानम् सामरिकम् युद्धम् नास्ति
sp022-000308_006	न च अस्मिन् युद्धे शाश्वतिकविजयस्य उपलब्धिः
sp022-000309_006	अयम् गीताग्रन्थः सदसदुभयोः प्रवृत्योः सङ्घर्षः अस्ति
sp022-000310_006	ययोः सङ्घर्षयोः रूपकालङ्कारम् अनुश्रित्य
sp022-000311_006	वर्णनस्य चिरन्तना परम्परा प्रचलिता विद्यते
sp022-000312_006	वेदे सुरेन्द्रवृत्रासुरयोः विद्याविद्ययोः पुराणेषु देवासुरयुद्धानाम्
sp022-000313_006	महाकाव्येषु रामरावणयोः कौरवपाण्डवयोः च निष्पन्नम् सङ्घर्षम् एव
sp022-000314_006	गीतायाम् धर्मक्षेत्रकुरुक्षेत्रयोः दैवीसम्पदासुरीसम्पदोश्च सङ्घर्षम् तथा सजातीयविजातीययोश्च सङ्घर्षम्
sp022-000315_006	सद्गुणदुर्गुणयोश्च सङ्घर्षम् सविस्तरम् वर्णितम् दृष्टिपथायते
sp022-000316_006	अयम् गीतोक्तसङ्घर्षः यत्र भवति तत्स्थलम् कुहचनस्ति
sp022-000317_006	गीतायाः धर्मक्षेत्रम् कुरुक्षेत्रञ्च भारतीयभूभागस्य न कोऽपि भागः
sp022-000318_006	प्रत्युत गीताकारस्य सशक्तशब्देषु
sp022-000319_006	इदम् शरीरम् कौन्तेय क्षेत्रमित्यभिधीयते
sp022-000320_006	कौन्तेय इदम् शरीरम् एव एकम् क्षेत्रमस्ति
sp022-000321_006	यस्मिन् सुप्तम् सदसद्बीजम् संस्कारानुसारेण निरन्तरम् अङ्कुरति प्ररोहति च
sp022-000322_006	दशेन्द्रियाणि मनः बुद्धिः चित्तम् अहङ्कारः पञ्चविकाराः त्रिगुणविकाराश्च अस्य विस्ताराः कथ्यन्ते
sp022-000323_006	एभिः त्रिगुणप्रभावैः प्रभावितम् प्राणिजगत् विवशीभूय कर्मणि प्रवर्तते
sp022-000324_006	अयम् मानवलोकः किम्वा निखिलो जीवलोकः कर्मानुष्ठानम् विना क्षणमपि न तिष्ठति
sp022-000325_006	पुनरपि जननम् पुनरपि मरणम् पुनरपि जननीजठरे शयनम्
sp022-000326_006	जन्म जन्मान्तरैः एव इमाम् क्रियाम् कुर्वन्तः सन्ति प्राणिनः
sp022-000327_006	इदमेवास्ति कुरुक्षेत्रम्
sp022-000328_006	सद्गुरूणाम् सान्निध्येन साधनायाः समीचीनम् पन्थानम् समुपलभ्य
sp022-000329_006	यदा साधकः परमधर्मपरमात्मोन्मुखम् भवति अग्रेसरः तदा इदम् क्षेत्रम् धर्मक्षेत्रम् भवति
sp022-000330_006	इदम् शरीरम् एव क्षेत्रम् अस्ति
sp022-000331_006	अस्य शरीरस्य अन्तराले अन्तःकरणस्य पुरातन्यौ द्वे प्रवृत्यौ विराजेते
sp022-000332_006	एका प्रवृत्तिः दैवसम्पद्रूपा द्वितीया तु आसुरीसम्पत्स्वरूपा च
sp022-000333_006	दैवीसम्पदि पुण्यरूपिणः पाण्डुजाः कर्त्तव्यस्वरूपा कुन्ती च इति जन्यजननीयुगलम् वा भाति
sp022-000334_006	पुण्यजागरणप्रभावात् पूर्वमेव मानवः यत् किञ्चित् कर्त्तव्यजातम् परामृश्य करोति
sp022-000335_006	स्वमत्या असौ कर्त्तव्यम् एव विदधाति किन्तु तेन कर्त्तव्यः न भवति
sp022-000336_006	कुतो हि पुण्यम् विना कर्त्तव्यस्य सम्यग् बोधः एव न भवति
sp022-000337_006	कुन्ती पाण्डोः सम्बन्धात् पूर्वम् यस्य कस्यचित् अर्थस्य उपार्जनम् कृतवती स आसीत् कर्णः
sp022-000338_006	आजीवनम् कर्णः कुन्तीकुमारैः युधिष्ठिरादिभिः युध्यमानः अवर्तत
sp022-000339_006	पाण्डवानाम् चेत् कश्चिद्दुर्धर्षः शत्रुः आसीत् तदा असौ कर्ण एव
sp022-000340_006	विजातीयकर्मणा अस्ति कर्णः
sp022-000341_006	य एव बन्धनकारकः अस्ति
sp022-000342_006	येन परम्परागतरूढीनाम् चित्रणम् भवति पूजापद्धतयः पिण्डम् न मुञ्चति
sp022-000343_006	जागृते पुण्ये धर्मस्वरूपः युधिष्ठिरः अनुरागस्वरूपः अर्जुनः भावरूपः भीमः
sp022-000344_006	नियमरूपः नकुलः सत्सङ्गस्वरूपः सहदेवः
sp022-000345_006	सात्विकतास्वरूपः सात्यकिः शरीरे सामर्थ्यस्वरूपः काशिराजः
sp022-000346_006	कर्त्तव्यमाध्यमेन संसारोपरि विजयप्रतीकः कुन्तिभोजः
sp022-000347_006	इत्यादीनाम् इष्टोन्मुखमानसिकप्रवृत्तिवताम् सदा भवति उत्कर्षः
sp022-000348_006	येषाम् गणना सप्ताक्षौहिणीसेनारूपेण कृता विद्यते
sp022-000349_006	अक्षपदम् दृष्टिबोधकम् अस्ति
sp022-000350_006	सत्यमयदृष्टिकोणेन यस्य सङ्घटनम् भवति सा दैवीसम्पत् समुच्यते
sp022-000351_006	परमधर्मस्य परमात्मनः प्राप्तिलक्ष्यदूरीम् न्यूनीकरणाय सप्तैमे सोपानाः सप्तभूमिकाश्च सन्ति
sp022-000352_006	न काऽपि गणना विशेषा
sp022-000353_006	वस्तुतः उपर्युक्तेमाः प्रवृत्तयः गणनातीताः
sp022-000354_006	अपरस्मिन् पक्षे राराजते कुरुक्षेत्रम्
sp022-000355_006	यस्मिन् दशेन्द्रियाणि तथैकम् मनः सम्मिल्य एकादशाक्षौहिणी सेना वर्त्तते
sp022-000356_006	मनसा सहितेन दशेन्द्रिययुतेन दृष्टिकोणेन यस्याः सङ्गठनम् कृतम् विद्यते सा अस्ति आसुरीसम्पत्
sp022-000357_006	यत्रास्ति धृतराष्ट्रः अज्ञानस्वरूपः यस्तु सत्यम् जानानः अपि अन्धवत् आचरति
sp022-000358_006	तस्य सहचारिणी अस्ति गान्धारी इन्द्रियाधारवती प्रवृत्तिः
sp022-000359_006	अनया सह मोहरूपी दुर्योधनः दुर्बुद्धिरूपी दुःशासनः
sp022-000360_006	विजातीयकर्मरूपी कर्णः भ्रमरूपी भीष्मः
sp022-000361_006	द्वैतस्य आचरणरूपी द्रोणाचार्यः आसक्तिरूपी अश्वत्थामा विकल्परूपी विकर्णः
sp022-000362_006	अर्द्धसाधनायाम् कृपायाः आचरणरूपी कृपाचार्यः तथा च एतेषाम् मध्ये जीवरूपी विदुरः विराजते
sp022-000363_006	यस्तु निवसति अज्ञाने किन्तु यस्य सुदृष्टिः सततम् पाण्डवानाम् उपरि वर्तते
sp022-000364_006	पुण्यप्रवाहिताम् प्रवृत्तिञ्च समाश्रयते
sp022-000365_006	यतो हि आत्मा परमात्मनः शुद्धः अंशः अस्ति
sp022-000366_006	अनया रीत्या आसुरीसम्पदोऽपि सन्ति अनन्ताः
sp022-000367_006	इदम् शरीरम् तु क्षेत्रमेकमेवास्ति अत्र युद्धोन्मुख्यौ द्वे प्रवृत्यौ वर्तेते
sp022-000368_006	एका प्रवृत्तिः प्रकृतौ विश्वासम् दापयति
sp022-000369_006	सा निम्नाधमयोनिनाम् कारणम् भवति
sp022-000370_006	अपरा तु परमपुरुषे परमात्मनि विश्वासम् प्रवेशञ्च कारयति
sp022-000371_006	तत्त्वदर्शीमहापुरुषाणाम् संरक्षणे क्रमशः साधनविधानेन दैवीसम्पदः समुत्कर्षः
sp022-000372_006	तथा आसुरीसम्पदश्च सर्वथा शमनम् भवति
sp022-000373_006	यदा कश्चित् विकार एव न अवशिष्टः
sp022-000374_006	तदा मनसः सर्वथा निरोधः निरुद्धमनसश्चापि विलयः भवति
sp022-000375_006	तदानीम् दैवीसम्पदः समाप्तेः भवति अत्यावश्यकता
sp022-000376_006	अर्जुनः दृष्टवान् यत् कौरवपक्षस्यानन्तरम् पाण्डवपक्षीयाः योद्धारः अपि योगेश्वरे कृष्णे समाहिताः भवन्तः सन्ति
sp022-000377_006	पूर्त्या सह दैवीसम्पदपि विलीयते
sp022-000378_006	अन्तिमम् शाश्वतम् परिणामम् भवति हस्तगतम्
sp022-000379_006	अतः महापुरुषश्चेत् किमपि कर्म करोति
sp022-000380_006	तत् केवलम् अनुयायिनाम् मार्गदर्शनार्थम् एव करोति
sp022-000381_006	लोकसङ्ग्रहस्य अनया भावनया महापुरुषाः सूक्ष्ममनोभावानाम् वर्णनम् दृढस्थूलरूपम् दत्वा अकार्षुः
sp022-000382_006	गीता छन्दोबद्धा वर्तते व्याकरणसम्मता च अस्ति
sp022-000383_006	किन्तु अस्याः पात्राणि प्रतीकात्मकानि सन्ति
sp022-000384_007	अमूर्तयोग्यतानाम् मात्रमूर्तरूपाणि सन्ति
sp022-000385_007	गीतायाः प्रारम्भे त्रिंशच्चत्वारिंशत्पात्राणाम् नामानि गृहीतानि सन्ति
sp022-000386_007	येषु अर्धसङ्ख्याकाः सजातीयाः तथा अर्धसङ्ख्याकाः सन्ति विजातीयाः
sp022-000387_007	केचन पाण्डवपक्षधराः केचन तु कौरवपक्षीयाः
sp022-000388_007	विश्वरूपदर्शनावसरे पञ्चषा नामानि पुनरायान्ति एतेषाम्
sp022-000389_007	अन्यथा सम्पूर्णायाम् गीतायाम् एतेषाम् नाम्नाम् चर्चाऽपि न मिलति
sp022-000390_007	मात्र एकः अस्ति अर्जुनः एतादृशम् पात्रम् य आदितः समाप्तिम् यावत् योगेश्वरस्य समक्षम् राराजते
sp022-000391_007	असावर्जुनः अपि योग्यतायाः प्रतीकः अस्ति न तु कश्चिद् व्यक्तिविशेषः
sp022-000392_007	गीतायाः प्रारम्भे सः अर्जुनः सनातनकुलधर्मस्य रक्षणहेतवे विकलः अस्ति
sp022-000393_007	किन्तु योगेश्वरः कृष्णः इमाम् आकुलताम् परम् अज्ञानम् अघोषयत्
sp022-000394_007	उपादिशच्च अयम् आत्मैव सनातनः शरीरम् नश्वरम् अतः युध्यस्व
sp022-000395_007	अनेन आदेशेन नैतत् स्पष्टायते यद् अर्जुनः कौरवान् एव मारयेत्
sp022-000396_007	पाण्डवपक्षीयाः अपि शरीरधारिणः आसन् पक्षद्वये परस्परम् सम्बन्धिनः सन्ति
sp022-000397_007	संस्कारोपरि निर्भरम् शरीरम् किम् खड्गेन द्विधा कृते सति समाप्तिमेष्यति
sp022-000398_007	यदा शरीरम् नश्वरम् अस्ति नास्ति यस्य अस्तित्वम् तर्हि क आसीद् अर्जुनः
sp022-000399_007	श्रीकृष्णः कस्य रक्षायाम् आसीत् स्थितः
sp022-000400_007	किम् कस्यचित् शरीरधारिणः रक्षायाम् आसीत् तत्परः
sp022-000401_007	श्रीकृष्णः प्रावोचत् यः शरीरयात्रार्थम् परिश्रमम् करोति असौ पापायुर्मूढबुद्धिः पुरुषः निरर्थकम् जीवति
sp022-000402_007	यदि श्रीकृष्णः कस्यचित् जीवधारिणः संरक्षणे सन्नद्धाः वर्तते तद् असौ अपि मूढबुद्धिः व्यर्थम् जिजिविषुः अस्ति
sp022-000403_007	वस्तुत अनुराग एव अर्जुनः अस्ति
sp022-000404_007	अनुरागिणाम् कृते महापुरुषाः सदैवोपस्थिताः प्राप्यन्ते
sp022-000405_007	अर्जुनः शिष्यः आसीत् श्रीकृष्णश्चैकः सद्गुरुः च
sp022-000406_007	विनयावनतो भूत्वा असौ कथितवान् यद् धर्ममार्गे मोहितचेताः पृच्छामि अहम् भवन्तम्
sp022-000407_007	यच्छ्रेयः परमकल्याणकारकम् भवेत् तदुपदेशम् माम् आख्याहि
sp022-000408_007	अर्जुनः श्रेयस्कामः आसीत् प्रेयः भौतिकपदार्थान् नहि
sp022-000409_007	केवलम् उपदेशमात्रम् एव नहि प्रत्युत साधयतु सम्भालयतु च
sp022-000410_007	अहमस्मि शिष्यः तव शरणागतः च
sp022-000411_007	इत्थमेव गीतायाम् स्थले स्थले सुस्पष्टम् अस्ति
sp022-000412_007	यद् अर्जुनः आर्त्तश्रेणीकः अस्ति अधिकारी योगेश्वरः श्रीकृष्णः च एकः सद्गुरुः च
sp022-000413_007	असौ सद्गुरुः अनुरागिणा सह सदैव सन्तिष्ठते तस्यानुरागिणः पथप्रदर्शनञ्च करोति
sp022-000414_007	यदा कश्चित् मनुष्यः भावुकताभिभूतः पूज्यमहाराजस्य सन्निधौ संवासार्थम् आग्रहम् करोति स्म
sp022-000415_007	तदा महाराजः कथयति स्म गच्छ शरीरेण कुत्रापि निवस मनसा मम पार्श्वे समागच्छन् विचर
sp022-000416_007	प्रातः सायम् रामस्य शिवस्य ओमित्यस्य वा कस्यचित् द्वयक्षरस्य सार्द्धद्वयक्षरस्य नाम्नः जपम् कुरु
sp022-000417_007	मम स्वरूपम् च हृदये निधेहि
sp022-000418_007	मिनटमेकमपि ममस्वरूपम् धारयिष्यसि तदा यस्य नाम भजनमस्ति तदहम् तुभ्यम् दास्यामि
sp022-000419_007	इतोऽधिकम् धारयितुम् इच्छति तदा हृदयेन सारथी भूत्वा त्वया सह स्थास्यामि
sp022-000420_007	यदा सुरतो गृहीतो भवति तदा तदनन्तरम् महापुरुष इत्थम् अन्तिकायते
sp022-000421_007	यथा करचरणनासिकाश्रवणेन्द्रियाणि वर्तन्ते सन्निकटानि
sp022-000422_007	भवान् महापुरुषतः सहस्राधिकक्रोशम् दूरे वसतु किन्तु स समीपे वसति
sp022-000423_007	मनसि विचाराणाम् उत्थानात् पूर्वमेव ते पथनिर्धारणम् कर्तुम् आरभन्ते
sp022-000424_007	अनुरागिणः हृदय प्रदेशे स महापुरुषः तादात्म्यभावेन जागर्ति
sp022-000425_007	अर्जुनः अस्ति अनुरागप्रतीकः
sp022-000426_007	गीतायाः एकादशाध्याये योगेश्वर श्रीकृष्णस्य ऐश्वर्यम् समवलोक्य अर्जुनः स्व छुद्रत्रुटीनाम् कृते क्षमायाचनाम् कर्तुम् प्रारभते
sp022-000427_007	श्रीकृष्णः क्षमाम् कृतवान् याचनानुरूपम् सौम्यो भूत्वा उक्तवान् च
sp022-000428_007	अर्जुन ममेदम् स्वरूपम् न पूर्वम् कश्चिद् ददर्श न च कश्चिद्रक्ष्यति
sp022-000429_007	तदा तु गीतेयम् अस्माकम् कृते व्यर्था कुतो हि तस्य दर्शनस्य योग्यता अर्जुने सीमिता प्रतीयते
sp022-000430_007	यदा तु तस्मिन्नेवकाले सञ्जयोऽपि समवलोकयन् आसीत्
sp022-000431_007	पूर्वमपि तेनोक्तम् बहवः योगिजनाः ज्ञानरूपतपसापूताः सन्तः मम साक्षात् स्वरूपम् लेभिरे
sp022-000432_007	अन्ततः असौ महापुरुषः किम् वक्तुम् ईहते
sp022-000433_007	वस्तुतः अनुराग एव अर्जुनः अस्ति
sp022-000434_007	यो भवताम् हृदये भावना विशेषः अस्ति
sp022-000435_007	अनुरागविहीनः पुरुषः कदापि पूर्वम् न द्रष्टुम् शशाक न च अनुरागरहितः पुरुषः कदाऽपि भविष्येऽपि द्रष्टुम् शक्ष्यति
sp022-000436_007	अतः अर्जुनः एकः प्रतीकः अस्ति
sp022-000437_007	यदि नास्ति प्रतीकता तर्हि गीतायाः अनुशीलनम् त्यज्यताम्
sp022-000438_007	गीता नाऽस्ति भवत्कृते तदा तु तस्य दर्शनस्य योग्यतासीत् सीमितार्जुनम् यावत्
sp022-000439_007	अध्यायस्य अन्ते योगेश्वरः निर्णयम् ददाति
sp022-000440_007	अर्जुन अनन्य भक्त्या श्रद्धया च अहम् उक्तप्रकारेण दर्शनार्थम् यथा त्वम् दृष्टवान् तत्त्वतः सुस्पष्टम् ज्ञातुम् प्रवेष्टुञ्च सुलभः अस्मि
sp022-000441_007	अनन्यभक्तिः अपि अनुरागस्य द्वितीया विधा समुच्यते एतदेव अर्जुनस्य स्वरूपम् अपि अस्ति
sp022-000442_007	अर्जुनः पथिकस्य प्रतीकः अस्ति
sp022-000443_007	अनेन प्रकारेण गीतायाः पात्राणि प्रतीकात्मकानि सन्ति
sp022-000444_007	यथास्थानम् तेषाम् सङ्केतः वर्तते
sp022-000445_007	भवेतान्नाम कृष्णार्जुनौ कौचिद् ऐतिहासिकौ पुरुषौ निश्चितरूपेण अभवत् सम्पन्नम् किमपि विश्वयुद्धम्
sp022-000446_007	किन्तु गीतायाम् भौतिकयुद्धस्य चित्रणम् नाऽस्ति कदाऽपि
sp022-000447_007	तस्य युद्धस्य मुखाग्रे समुद्वेगितः तु आसीत् अर्जुनः न तु सेना
sp022-000448_007	सेना तु युद्धे तत्परा आसीत्
sp022-000449_007	किम् गीताया प्रमुखोपदेशम् दत्वा श्रीकृष्णः सव्यसाचिनि कौन्तेये सैन्ययोग्यतायाः प्रावीण्यम् प्राशिक्षयत्
sp022-000450_007	वस्तुतः साधनोल्लेखनम् अशक्यम्
sp022-000451_007	सकलाध्ययनानन्तरम् अपि पठन पाठन यात्रा न भवति परिपूर्णा किञ्चित् शेषायत एव
sp022-000452_007	इयमेव प्रेरणा यथार्थगीता ज्ञेया
sp022-000453_007	श्रीगुरुपूर्णिमा
sp022-000454_007	त्र्यष्टनवैक क्रिस्ताब्दे जुलैमासस्य चतुर्विंशति दिनाङ्कः
sp022-000455_007	सद्गुरुकृपाश्रयी जगद्बन्धुः
sp022-000456_008	धृतराष्ट्रः सञ्जयम् अपृच्छत्
sp022-000457_008	हे सञ्जय धर्मक्षेत्रे कुरुक्षेत्रे सङ्ग्रामेच्छवः समवेताः पाण्डवाः
sp022-000458_008	तथा मामकाः कौरवाः किम् कृतवन्तः
sp022-000459_008	धृतराष्ट्रः अस्ति अज्ञानस्य प्रतीकः
sp022-000460_008	सञ्जयस्तु संयमस्य प्रतीकः ज्ञेयः
sp022-000461_008	अज्ञानम् चेतसः तिष्ठत्यन्तराले
sp022-000462_008	धृतराष्ट्रः तु अज्ञानाच्छादितमानसः अस्ति
sp022-000463_008	जन्मान्धः अपि इति अवधेयः
sp022-000464_008	परन्तु संयमप्रतीकभूतस्य सञ्जयस्य माध्यमेन धृतराष्ट्रः पश्यति शृणोति च
sp022-000465_008	यत् परमात्मैवैकम् सत्यम् अस्ति
sp022-000466_008	पुनरपि यदावधि मोहस्वरूपः दुर्योधनः तस्य हृदयप्रदेशे विराजते
sp022-000467_008	तदवधिम् यावत् तस्य दृष्टिः विकाररूपे कौरव एव संलग्ना अस्ति
sp022-000468_008	शरीरम् एकम् क्षेत्रम् अस्ति
sp022-000469_008	यदा हृदयदेशे दैवीसम्पदः प्राचुर्यम् जायते
sp022-000470_008	तदेदम् शरीरम् धर्मक्षेत्रायते
sp022-000471_008	यदा आसुरीसम्पदः प्राचुर्यम् भवति तदा कुरुक्षेत्रायते च
sp022-000472_008	आदेशवाचकम् कुरु पदम् कर्मणि प्रवृत्यर्थम्
sp022-000473_008	कर्म कुरु इति कर्म कर्तुम् प्रेरकम् क्रियापदम् अस्ति
sp022-000474_008	श्रीकृष्णः कथयति यत् प्रकृतिप्रभूतैः त्रिभिः गुणैः परतन्त्रः मनुष्यः कर्म करोति
sp022-000475_008	सः क्षणमात्रम् अपि अकुर्वन् कर्म न अवस्थातुम् शक्नोति
sp022-000476_008	गुणाः तु तेन मानवेन बलात् कर्मकारयन्ति
sp022-000477_008	सुप्तावस्थायाम् अपि कर्मविरामः न भवति
sp022-000478_008	तदपि पुष्टशरीरस्य बुभुक्षानिवारकखाद्यमात्रम् अस्ति
sp022-000479_008	त्रयो गुणाः मानवम् देवतातः समारभ्य कीटादि विविधशरीरेषु बध्नन्ति
sp022-000480_008	यावत् प्रकृतिः प्रकृतिजाः गुणाः च सन्ति जीविताः तावत् कुरु इत्यादेशः अपि जीविष्यति
sp022-000481_008	अतो हि जन्ममृत्युसहितम् क्षेत्रम् विकारग्रसितञ्च क्षेत्रम् कुरुक्षेत्रम् जानीयात्
sp022-000482_008	तथा परमधर्मपरमात्मनि प्रवेशयितुम् पुण्यमयीनाम् पाण्डवप्रतीकभूतानाम् प्रवृत्तीनाम् क्षेत्रम् धर्मक्षेत्रम् अस्ति
sp022-000483_008	पुरातत्वविदः पञ्चाम्बुप्रदेशे काशीप्रयागयोः अन्तराले तथा भारतभूखण्डस्य अनेकेषु स्थलेषु कुरुक्षेत्रस्य शोधात्मकान्वेषणे रताः सन्ति
sp022-000484_008	किन्तु गीताकारः स्वयम् कथितवान् अस्ति
sp022-000485_008	यत् यस्मिन् क्षेत्रे युद्धम् अभवत् तत्क्षेत्रम् क्व अस्ति
sp022-000486_008	इदम् शरीरम् कौन्तेय क्षेत्रमित्यभिधीयते
sp022-000487_008	अर्जुन इदम् शरीरमेव क्षेत्रम् अस्ति
sp022-000488_008	य इदम् क्षेत्रम् जानाति स एव पारङ्गामी क्षेत्रज्ञः
sp022-000489_008	अग्रे चलित्वा श्रीकृष्णः क्षेत्रस्य विस्तारम् अवर्णयत्
sp022-000490_008	यथा यस्मिन् क्षेत्रे दशेन्द्रियाणि मनः बुद्धिः अहङ्कारः पञ्चविकारास्त्रयोगुणाश्च सततम् वर्तन्ते
sp022-000491_008	इदम् शरीरमेव युद्धभूमिप्रतीकभूतम् क्षेत्रम् अस्ति
sp022-000492_008	अस्मिन् क्षेत्रे युयुत्सू द्वे प्रवृत्यौ विराजेते
sp022-000493_008	एका दैवीसम्पन्नाम्नी द्वितीया आसुरीसम्पन्नाम्नी
sp022-000494_008	पाण्डुधृतराष्ट्रयोः सन्ततयः सजातीयविजातीयप्रवृत्यौ स्तः
