sp014-000001_001	वयम् इदानीम् पश्चात्तापपीडिताः स्मः
sp014-000002_001	इत्यादिकम् कथयित्वा अन्ते किन्तु भवता बेङ्गलूरुनगरम् अर्पणीयम्
sp014-000003_001	शिवराजेन कोण्डाणदुर्गम् यत् वशीकृतम् तदपि अर्पणीयम् इति नियमम् सूचितवान्
sp014-000004_001	शहाजये एषः प्रस्तावः सर्वथा न अरोचत
sp014-000005_001	किन्तु अन्यः मार्गः न आसीत्
sp014-000006_001	इदानीम् कोण्डाणदुर्गम् दत्तम् चेदपि अग्रे शिवराजः पुनश्च साहसेन तत्
sp014-000007_001	कोण्डाणदुर्गम् प्रतिदातव्यम् इत्येतस्य वचनस्य श्रवणमात्रेण एव शिवराजस्य मनोमन्दिरम् उद्ध्वस्तम् अभवत्
sp014-000008_001	सः नितराम् दुःखितः अभवत्
sp014-000009_001	वयोवृद्धम् सचिवम् सोनोपन्तडबीरवर्यम् आहूय सः स्वस्य हृदयवेदनाम् प्रकटयन्
sp014-000010_001	अद्यावधि मम पिता माम् सम्यक् न अवगतवानेव
sp014-000011_001	स्वयम् अनवधानेन शत्रुहस्तगतः अभवत् सः
sp014-000012_001	किम् एषः दायित्वपूर्णः व्यवहारः इति पृष्टवान्
sp014-000013_001	तत् श्रुत्वा सोनोपन्तडबीरः आश्चर्यचकितः अभवत्
sp014-000014_001	अनुक्षणम् सः कठोरस्वरेण शिवराजम् उद्दिश्य महाराज ज्येष्ठानाम् निन्दनम् पापकरम्
sp014-000015_001	अनवधानेन सः शत्रुहस्तगतः अभवत् इति तु सत्यम्
sp014-000016_001	किन्तु तस्य विमोचनार्थम् कोण्डाणदुर्गस्य दानम् न महान् विषयः
sp014-000017_001	भवतः पितुः यावत् मूल्यम् ततोऽपि अधिकम् मूल्यम् कोण्डाणदुर्गस्य नास्ति
sp014-000018_001	पुनश्च तत् जेतुम् शक्यम्
sp014-000019_001	न केवलम् तावत् पराक्रमिणा पुरुषेण समग्रा पृथ्वी एव जेतुम् शक्या इति उक्तवान्
sp014-000020_001	पितृतुल्यस्य सोनोपन्तवर्यस्य वचनैः उद्विग्नस्य शिवराजस्य मनः शान्तम् अभवत्
sp014-000021_001	सः स्वस्य दोषम् अवगतवान्
sp014-000022_001	अनुक्षणम् सः मया दोषः आचरितः
sp014-000023_001	पितुः विषये कृतस्य अवमाननस्य प्रतीकारम् साधयिष्यामि एव
sp014-000024_002	चत्वारि वर्षाणि यावत् दुर्गाणाम् समीकरणाय कृषेः उद्योगस्य च संवर्धनाय च सः व्यवस्थाम् कारितवान्
sp014-000025_002	गोब्राह्मण प्रतिपालकः इति सर्वत्र शिवराजस्य ख्यातिः प्रसृता अभवत्
sp014-000026_002	बन्धविमुक्तः शहाजिराजः स्वस्य निष्ठावन्तौ गणनायकौ कान्होजिजेधे दादाजिलोहकरनामकौ शिवराजस्य सेवायै प्रेषितवान्
sp014-000027_002	कान्होजिः शिवराजस्य सेवाकरणेन एव धन्यताभावम् अनुभवति स्म
sp014-000028_002	स्वस्य असीमः पराक्रमः स्वराज्यसेवायै समर्पितः इति कारणतः सः अपि तृप्तः आसीत्
sp014-000029_002	तस्मिन् एव समये स्वराज्यस्य गर्भगृहायमाणम् जावळीप्रदेशम् शिवराजः वशीकृतवान्
sp014-000030_002	जावळीप्रदेशस्य दुर्गमारण्ये शिवराजः अजेयम् दुर्गमेकम् निर्मातुम् इष्टवान्
sp014-000031_002	निर्माणदायित्वम् मोरोपन्तपिङ्गळेवर्याय दत्तम्
sp014-000032_002	तदा एव पुरन्दरदुर्गम् शिवराजस्य हस्तगतम् अभवत्
sp014-000033_002	सूपाप्रदेशस्य वशीकरणम् अपि शिवराजस्य न्यायनिष्ठुरतायाः स्व राज्यनिष्ठायाः च निदर्शनम् अस्ति
sp014-000034_002	सम्भाजिमोहितेनामकः शिवराजस्य मातुलः
sp014-000035_002	जनैः सह सर्वदा दुर्व्यवहारः तस्य
sp014-000036_002	तस्य ग्रामः शिवराजस्य अधिकारक्षेत्रे एव आसीत्
sp014-000037_002	मोहितेद्वारा पीडितः तिम्माजीकुल्कर्णिनामकः शहाजिराजस्य समीपम् गत्वा मोहितेवर्यस्य दुर्व्यवहारान् निवेदितवान्
sp014-000038_002	शहाजिः तिम्माजेः कृते न्यायदानम् करोतु इति पत्रम् लिखित्वा पुत्राय प्रेषितवान्
sp014-000039_002	पितुः पत्रस्य प्राप्तितः पूर्वमेव सम्भाजिमोहितेवर्यस्य दुर्व्यवहारम् दमयितुम् शिवराजः चितान् सैनिकान् स्वीकृत्य गतवानासीत्
sp014-000040_002	नायकस्य पुत्रः आगतः इत्यतः दुर्गरक्षकाः तम् आदरेण एव अन्तः प्रेषितवन्तः
sp014-000041_002	मातुलस्य बन्धनम् कृत्वा शिवराजः तदीयम् दुर्गम् वशीकृतवान्
sp014-000042_002	अनन्तरम् आदरपूर्वकम् मातुलम् बन्धविमुक्तम् कृत्वा शहाजिसमीपम् प्रेषितवान्
sp014-000043_002	तदा एव शहाजेः पत्रम् गृहीत्वा तिम्माजिः आगतवान्
sp014-000044_002	तेनापि न्यायः प्राप्तः आसीत्
sp014-000045_002	शहाजेः समीपम् गत्वा मोहिते शिवराजस्य विषये दोषम् आरोपितवान्
sp014-000046_002	शहाजिः शान्ततया सर्वम् श्रुतवान्
sp014-000047_002	मम पुत्रेण दोषः कृतः इति एकवारम् अपि न तेन उक्तम्
sp014-000048_002	तदनन्तरकाले शहाजिना कर्णाटकम् प्रति गन्तव्यम् आसीत्
sp014-000049_002	तावत्पर्यन्तम् शिवराजः बद्धः आसीत्
sp014-000050_002	तेनाऽपि पर्याप्तमात्रेण विश्रान्तिः प्राप्ता आसीत्
sp014-000051_002	नवसाहसविचाराः तस्य मस्तके सञ्चरन्तः आसन्
sp014-000052_003	मम इच्छा पूर्णा न अभवत्
sp014-000053_003	भवन्तः वा एतत् कार्यम् साधयन्तु इति उक्त्वा इहलोकव्यापारम् समापितवान्
sp014-000054_003	महम्मदस्य अनन्तरम् तस्य पुत्रः अलिः बिजापुरस्य चक्रवर्ती अभवत्
sp014-000055_003	तदा मोगलचक्रवर्तिनः शहाजहानस्य पुत्रः शहजादा राजकुमारः औरङ्गजेबः दक्षिणराज्यानाम् प्रतिनिधिः आसीत्
sp014-000056_003	अत्र शिवराजः अपि नूतनानि दुर्गाणि जेतुम् स्वस्य नायकान् दूरे दूरे प्रेषितवान्
sp014-000057_003	बिजापुरात् यानि यानि दुर्गाणि प्रदेशाः नौकास्थानानि च जितानि आसन् तेषाम् मान्यताम् प्राप्तुम्
sp014-000058_003	तानि वशीकृतानि आसन् बिजापुरात् मान्यता देहल्याः
sp014-000059_003	शिवराजस्य खड्गः यथा तीक्ष्णः तथा बुद्धिः अपि तीक्ष्णा
sp014-000060_003	सः आनन्देन एव मान्यतापत्रम् दत्तवान्
sp014-000061_003	शिवराजः मम प्रेमपात्रमस्ति इति आश्वासनमपि दत्तवान् सः
sp014-000062_003	अमूल्याम् काञ्चित् वार्ताम् ज्ञातवान्
sp014-000063_003	सा वार्ता आसीत् औरङ्गजेबस्य अधीनस्य जुन्नरप्रदेशस्य सम्पत्तेः विषये
sp014-000064_003	षोडशशत षट्पञ्चाशत्तमे वर्षे बिजापुरस्य महम्मद् आदिल्शाहस्य मृत्युः अभवत्
sp014-000065_003	मोगलप्रदेशस्य दिशि धावितवान्
sp014-000066_003	तस्य देहलीनिष्ठायाः सम्मोहनास्त्रम् सम्यक् प्रभावम् अजनयत्
sp014-000067_003	जुन्नरनगरस्य मोगलरक्षकभटाः शिवराजस्य देहलीनिष्ठा कारणतः निश्चिन्ताः सन्तः मद्यपानादिकम् कुर्वन्तः मत्ताः आसन्
sp014-000068_003	तस्य सैनिकाः सर्वे नगरस्थम् ऐश्वर्यम् सङ्ग्रहीतवन्तः
sp014-000069_003	तत्रत्यान् एव सप्तशताधिकान् अश्वान् स्वीकृत्य तेषाम् उपरि सर्वाम् सम्पदम् आरोप्य पुरन्दरदुर्गम् प्रति धावितवन्तः
sp014-000070_003	अनन्तरम् कदाचित् शिवराजः अहमद्नगराय अपि दर्शनभाग्यम् दत्त्वा आगतवान्
sp014-000071_003	औरङ्गजेबस्तु कुटिलतायाः मूर्तस्वरूपम्
sp014-000072_003	पाताळयन्त्री सः
sp014-000073_003	तादृशम् शिवराजः वञ्चयितुम् शक्तः खलु इति सर्वे अपि आश्चर्यान्विताः अभवन्
sp014-000074_003	औरङ्गजेबस्तु क्रोधेन नखशिखान्तम् ज्वलन्नासीत्
sp014-000075_003	मम अपेक्षाम् विना भक्तिम् निष्ठाम् च प्रदर्श्य धूपदीपादिकम् समर्प्य अन्ते श्मश्रुणः कृते एव अग्निस्पर्शम् कारितवान् खलु अयम् इति तस्य कोपः
sp014-000076_003	शिवराजस्य सैन्यम् धूलिसात् कुर्वन्तु इति सैनिकान् आदिष्टवान् सः
sp014-000077_003	आज्ञापत्रस्य सज्जीकरणात् पूर्वमेव शिवराजस्य धूर्तः दूतः रघुनाथपन्त कोरडे औरङ्गजेबस्य पुरतः उपस्थितः
sp014-000078_003	औरङ्गजेबस्तु स्वस्य स्तुतिम् श्रुत्वा कल्पनालोके विहरन्नासीत्
sp014-000079_003	सः पश्चात्तापदग्धस्य शिवराजस्य पत्रम् औरङ्गजेबाय समर्पितवान्
sp014-000080_003	पत्रे शिवराजः स्वेन कृतस्य अपराधस्य विषये बहुधा दुःखम् प्रकटितवान् आसीत्
sp014-000081_003	किन्तु पत्रे अपहृतस्य धनस्य प्रत्यर्पणविषयः कुत्रापि न आसीत्
sp014-000082_003	आश्चर्यम् नाम औरङ्गजेबः अपि उदारान्तःकरणेन शिवराजस्य अपराधम् क्षान्तवान्
sp014-000083_003	भवतः पश्चात्तापम् दृष्ट्वा अहम् भवन्तम् क्षान्तवानस्मि
sp014-000084_003	इतःपरमपि भवान् अस्माकम् विश्वासपात्रम् भविष्यति इति भावयामः वयम् इति प्रत्युत्तरम् प्रेषितवान् सः
sp014-000085_003	आश्चर्यम् खलु
sp014-000086_003	नागसर्पसदृशस्य औरङ्गजेबस्य स्वभावे औदार्यस्य तरङ्गः कुतः उद्गतः
sp014-000087_003	औरङ्गजेबस्य पिता शहाजहानः देहल्याम् अस्वस्थः अस्ति इति वार्ता आगता आसीत्
sp014-000088_003	औरङ्गजेबस्तु पितृभक्तेः अपरावतारः
sp014-000089_003	औरङ्गजेबेन तु पित्रा सह सहोदराः अपि अल्लाहस्य दर्शनार्थम् प्रेषणीयाः आसन्
sp014-000090_003	औरङ्गजेबः क्षमादानम् तु कृतवान्
sp014-000091_003	शिवराजः अपि क्षमायाः अवसरम् जन्मनि कदापि न दत्तवान् तस्मै
sp014-000092_003	इतःपरन्तु तस्य पराक्रमस्य क्षेत्रन्दक्षिणतः उत्तरम् यावत् समग्रे हिन्दुस्थाने व्याप्तम् अभवत्
sp014-000093_003	तदा शिवराजः अष्टाविंशतिमात्र वर्षीयः आसीत्
sp014-000094_004	सागरपराक्रमस्य शुभारम्भः
sp014-000095_004	औरङ्गजेबः देहलीम् प्रति प्रस्थितवान्
sp014-000096_004	किन्तु गमनात् पूर्वम् शिवराजस्य विषये बिजापुरशासकम् उद्दिश्य जागरूको भव इति संसूच्य एकम् पत्रम् प्रेषितवान् सः
sp014-000097_004	बिजापुरशासकस्य मरणानन्तरम् सुल्तानीयसम्प्रदायानुसारम् कलहाः रक्तपाताः मारणानि च आरब्धानि
sp014-000098_004	एतादृशीम् सुवर्णसन्धिम् शिवराजः किम् व्यर्थम् गमयेत्
sp014-000099_004	पितुः विमोचनार्थम् प्रतिदत्तस्य कोण्डाणादुर्गस्य उपरि तस्य दृष्टिः पतिता
sp014-000100_004	तस्य एकेनैव साहसप्रहारेण कोण्डाणादुर्गम् अधीनताम् गतम्
sp014-000101_004	पूर्ववत् कोण्डाणादुर्गस्य उपरि भगवद्ध्वजेन डयनम् आरब्धम्
sp014-000102_004	अनन्तरम् कदाचित् सः जञ्जीरस्य सिद्दिकृते खड्गस्य रुचिम् दर्शितवान्
sp014-000103_004	महाराजस्य मुखात् नामश्रवणसमनन्तरम् ते सर्वे स्वीयेन स्वीयेन सैनिकगणेन सह प्रस्थिताः
sp014-000104_004	तेषाम् प्रहारैः विधर्मीयाणाम्
sp014-000105_004	पुरन्दरदुर्गम् कळ्याणदुर्गम् च अस्मिन्नेव अवसरे हस्तगते जाते
sp014-000106_004	तत् विना स्वराज्यम् आपद्रहितम् न तिष्ठति इति तस्य मतम् आसीत्
sp014-000107_004	यतः तस्मिन् समये पश्चिमसागरतीरे सर्वत्र श्वेताः आगत्य पादप्रसारणम् आरब्धवन्तः आसन्
sp014-000108_004	सागरस्य वैरिणाम् निर्मूलनम् कृत्वा पश्चिमतीरम् सुरक्षितम् स्थापनीयम् इति चिन्तितवान् सः
sp014-000109_004	स्वतन्त्रस्य प्रबलस्य नौकाबलस्य आवश्यकताम् मनसि निधाय सः अचिरेण एव तस्य निर्माणम् आरब्धवान्
sp014-000110_004	यथा इस्लामसाम्राज्यम् सम्मुखीकृतम् तथैव क्रैस्तसाम्राज्यमपि सम्मुखी करणीयम् इति सः निश्चितवान्
sp014-000111_004	विजयदुर्ग सुवर्णदुर्ग कळ्याणदुर्गादीनि जलदुर्गाणि तदा एव निर्मितानि
sp014-000112_004	तदा एव जावळीप्रदेशस्य महत्त्वयुते स्थाने प्रतापदुर्गस्य निर्माणम् पूर्णम् अभवत्
sp014-000113_004	तस्य दुर्गस्य तुलना अन्येन दुर्गेण सह कर्तुम् न शक्या
sp014-000114_004	तत्र स्वयम्भूशिवलिङ्गमेकम् प्राप्तम्
sp014-000115_004	नूतनदुर्गस्य अधिदेवतारूपेण स्वयम् शङ्करः एव उपस्थितः आसीत्
sp014-000116_004	केदारेश्वरनाम्ना विधिपूर्वकम् तस्य प्रतिष्ठापना कृता
sp014-000117_004	तेषु एव दिनेषु शिवराजस्य जीवनसखः इति प्रख्यातः तस्य अमरकीर्तेः भाजनम् भवानीखड्गः शिवराजेन प्राप्तः
sp014-000118_004	स्वराज्यस्य युवराजस्य सम्भाजेः जन्म अभवत्
sp014-000119_004	अपरः शिवराजः इति प्रख्यातः नेताजिपालकरः स्वराज्यस्य महासेनापतिः अभवत्
sp014-000120_004	एवम् अनेकाः घटनाः युगपत् घटिताः
sp014-000121_004	कस्यचित् महाकार्यस्य पूर्व सूचनारूपेण एतासाम् घटनानाम् संयोगः जातः आसीत् इति भाति
sp014-000122_004	महासाधनायै पृष्ठभूमिका सज्जा भवन्ती आसीत्
sp014-000123_004	शिवराजस्य उपद्रवेण बिजापुरस्य आस्थाने कोपज्वाला उद्गता आसीत्
sp014-000124_004	प्रतिदिनम् दुर्गाणाम् हस्तच्युतेः वार्ताः आगच्छन्ति स्म
sp014-000125_004	सर्वे भीताः अभवन्
sp014-000126_004	उद्धतस्य शिवराजस्य यावत् सामर्थ्यम् ततोऽपि अधिकम् सामर्थ्यम् आसीत् बिजापुरस्य
sp014-000127_004	बिजापुरस्य आस्थाने अस्मिन् विषये अत्यन्तम् सन्तप्ता काचित् व्यक्तिः आसीत्
sp014-000128_004	स्वभावविषये तु सा क्रूरसर्पा एव
sp014-000129_004	तस्याः स्वभावम् ज्ञातुम् अल्लाहः एव शक्नुयात् न अन्यः
sp014-000130_004	इतः परम् वा शिवराजस्य औद्धत्यम् दमनीयम् इति सा शपथम् कृतवती
sp014-000131_004	पितुः द्वारा पुत्रस्य निग्रहः कर्तुम् शक्यः इति कश्चन भ्रमः आसीत् तस्याः
sp014-000132_004	बादशाहस्य नाम्ना शहाजिराजाय पत्रम् गतम् भवतः पुत्रस्य औद्धत्यम् अधिकम् अभवत्
sp014-000133_004	शीघ्रमेव तत् स्थगितम् भवेत्
sp014-000134_004	सः अपि निर्भयतया पुत्रः मम वचनम् न शृणोति
sp014-000135_004	भवन्तः यथोचितम् कुर्वन्तु इति प्रत्युत्तरम् प्रेषितवान्
sp014-000136_004	एवम् बडियाबेगम् प्रथमतन्त्रे एव विफला अभवत्
sp014-000137_004	शहाजेः उत्तरेण तस्याः गौरवम् कळङ्कितम् अभवत्
sp014-000138_004	पितापुत्रौ उभौ अपि विश्वासघातकौ हरामखोर् इति सा निश्चितवती
sp014-000139_004	उभयोः अपि निवारणम् पृथग्रूपेण एव भवतु इति सा चिन्तितवती
sp014-000140_004	प्रथमः पर्यायः शिवराजस्य
sp014-000141_004	सभाम् प्रति द्वाविंशतिः प्रमुखाः नायकाः इतरे मराठवीराः
sp014-000142_004	पठाणहबशीवीराः च समागताः
sp014-000143_004	बादशाहस्य सिंहासनस्य पुरतः स्थालिकायाम् ताम्बूलम् स्थापितम् आसीत्
sp014-000144_004	आस्थानस्य वातावरणे गाम्भीर्यम् प्रसृतम् आसीत्
sp014-000145_004	कोऽपि शिरोन्नयनम् न कृतवान्
sp014-000146_004	शिवराजस्य नाम्नः प्रभावः एव तथा आसीत्
sp014-000147_004	भवत्सु शिवराजम् गृहीत्वा आनेतुम् कोऽपि सिद्धः नास्ति किम् इति सर्पा इव फूत्कृतवती सा
sp014-000148_005	आस्थानस्य भूमिम् कम्पयत् तत् पदानि स्थापयत् अग्रे आगतम्
sp014-000149_005	स्थालिकायाम् विद्यमानम् ताम्बूलम् स्व्यकरोत् च
sp014-000150_005	अनुक्षणम् आस्थाने विद्युत्सञ्चारः जातः
sp014-000151_005	वातावरणे परिवर्तनम् दृष्टम्
sp014-000152_005	सर्वेषाम् मनसि उत्साहावेशौ उद्गतौ
sp014-000153_005	अफजल्खानेन प्रतिज्ञा कृता चेत् कार्यम् सम्पन्नम् इत्येव अर्थः
sp014-000154_005	तत्समनन्तरमेव खानेन महती सज्जता आरब्धा
sp014-000155_005	तेन सह अपारम् द्रव्यमपि
sp014-000156_005	न केवलम् तावत् तस्य पर्वतमूषिकस्य ग्रहणार्थम् बडियाबेगम् बादशाहः च अफजल्खानम् एकान्ते आहूय अमूल्याः सूचनाः दत्तवन्तौ
sp014-000157_005	कपटस्नेहम् प्रदर्श्य शिवराजम् मारयतु इति
sp014-000158_005	एतम् अमूल्यम् मन्त्रम् उपदिश्य मुक्तकण्ठेन तस्य प्रशंसाम् कृत्वा तम् प्रेषितवन्तौ तौ
sp014-000159_005	बादशाहः वज्रखचितम् खङ्गम् उपायनरूपेण दत्तवान् तस्मै
sp014-000160_005	अफजल्खानेन सह विख्याताः पठाण हबशी अरबवीराः आसन्
sp014-000161_005	अनेके मराठवीराः अपि आसन्
sp014-000162_005	राजदूतरूपेण अफजल्खाने अनन्यनिष्ठाम् वहन् कृष्णाजीभास्कर कुल्कर्णिनामकः ब्राह्मणः आसीत्
sp014-000163_005	इतोऽपि विपत्करः विषयः नाम अफजल्खानस्य व्यक्तित्वम्
sp014-000164_005	तत् कालान्तकम्
sp014-000165_005	महिषासुरस्य अपरावतारः सः
sp014-000166_005	न केवलम् शरीरेण अपि तु मनसा अपि भयङ्करः राक्षसः सः
sp014-000167_005	भोसलेवंशेन सह बद्धवैरम् तस्य
sp014-000168_005	कर्णाटकस्य कनकगिरिम् आक्रम्य कापट्येन शिवराजस्य अग्रजस्य सम्भाजेः मारणे कारणीभूतः आसीत् सः एव
sp014-000169_005	इदानीम् शिवराजः तस्य लाङ्गूलमेव कर्तितवानासीत्
sp014-000170_005	यतः समग्रम् जावळी अरण्यम् तस्य अधिकारे आसीत्
sp014-000171_005	किन्तु शिवराजः तत्र आगत्य प्रतापदुर्गम् निर्मितवानासीत्
sp014-000172_005	एवम् स्थिते खानस्य रोषः अधिकः स्यात् एव खलु
sp014-000173_005	यथा क्रौर्यादिभिः तथा अहङ्कारेण अपि सः सुप्रसिद्धः आसीत्
sp014-000174_005	तस्य राजमुद्रिकायाम् वाक्यमासीत्
sp014-000175_005	जगति सर्वोत्तमः पुरुषः कः अस्ति इति प्रश्ने कृते
sp014-000176_005	जपमालातः अल्लाह स्थाने अफजल् इति शब्दः एव श्रूयेत इति
sp014-000177_005	एतस्य तात्पर्यम् यत्
sp014-000178_006	खानः आक्रमणम् कर्तुम् आगच्छन् अस्ति इति वार्ताम् श्रुत्वा एव वीराः शरणम् गताः भवन्ति स्म
sp014-000179_006	तद्विषयकम् भयम् सिंहलद्वीपपर्यन्तम् व्याप्तमासीत्
sp014-000180_006	कदाचित् औरङ्गजेबः अपि अफजल्खानस्य भयङ्करव्यक्तित्वस्य परिचयम् प्राप्तवान् आसीत्
sp014-000181_006	दैवानुकूल्यम् आसीत् इत्यतः तदा सः कथञ्चित् रक्षितः जातः
sp014-000182_006	सा घटना एवम्
sp014-000183_006	तदा बिजापुरस्य महा सेनापतेः आधीन्ये अफजल्खानः नायकः आसीत्
sp014-000184_006	अफजल्खानस्य शौर्यस्य सम्मुखे औरङ्गजेबः हतप्रभः जातः आसीत्
sp014-000185_006	औरङ्गजेबस्य शरणागतेः कालः अपि सन्निहितः
sp014-000186_006	किन्तु
sp014-000187_006	रहस्यरूपेण सः महासेनापतये खानमहम्मदाय पत्रम् लिखितवान्
sp014-000188_006	पत्रे मम किमपि भवति चेत् मम पिता देहलीबादशाहः तूष्णीम् न तिष्ठेत् इति सूचितम् आसीत्
sp014-000189_006	तदा खानमहम्मदः भीतः अभवत्
sp014-000190_006	विमोचितवान् सः
sp014-000191_006	एतेन अफजल्खानः क्रोधेन उन्मत्तः अभवत्
sp014-000192_006	सः साक्षात् बिजापुरम् गतवान्
sp014-000193_006	बडियायाः पुरतः प्रवृत्तम् सर्वम् सः विवृतवान्
sp014-000194_006	अनुक्षणम् बादशाहः खानमहम्मदम् सूचितवान् यत् अनुक्षणम् बिजापुरम् आगन्तव्यम् इति
sp014-000195_006	अग्रे किम् भवेत् इति अजानन् एव महासेनापतिः निश्चिन्ततया शिबिकाम् आरुह्य प्रस्थितवान्
sp014-000196_006	एवम् अफजल्खानस्य रोषकारणतः औरङ्गजेबस्य स्थाने बिजापुरमहासेनापतिः बलिः अभवत्
sp014-000197_006	भारतस्य भाग्यदेवता अपि क्षणकालम् कम्पमाना अभवत्
sp014-000198_006	शिवराजस्य स्वराज्यस्य च का गतिः स्यात् इति चिन्तयन्ती
sp014-000199_006	बिजापुरात् प्रस्थितम् तत् प्रचण्डम् सैन्यम्
sp014-000200_006	चतुर्मैलमिते दूरे विश्रान्त्यर्थम् अतिष्ठत्
sp014-000201_006	तावता अफजल्खानस्य अत्यन्तम् प्रियः पर्वताकारकः फत्तेलष्कर् नामकः गजः मृतः इति दारुणा वार्ता आगता
sp014-000202_006	प्रस्थानकाले एव अपशकुनम्
sp014-000203_006	किन्तु अफजल्खानः अपशकुनात् भीतिम् अनुभवताम् गणेषु न अन्तर्भवति स्म
sp014-000204_006	तथापि शिवराजेन सह युद्धम् इति कल्पना एव तस्य अन्तरङ्गे अपि कम्पनम् जनयन्ती आसीत्
sp014-000205_006	तदा एव बादशाहेन प्रेषितः गजः अपि मृतः इति वार्ता आगता
sp014-000206_006	बिजापुरत्यागात् पूर्वमेव तस्य मनसि आशङ्का उत्पन्ना आसीत्
sp014-000207_006	किम् अहम् सजीवम् प्रतिगन्तुम् शक्नुयाम् इति
sp014-000208_006	का सा व्यवस्था
sp014-000209_006	तस्य चतुष्षष्टिसङ्ख्याकाः पत्न्यः
sp014-000210_006	एवम् तस्य त्रिषष्टि पत्न्यः पूर्वमेव खानस्य विरहात् मुक्ताः जाताः आसन्
sp014-000211_006	खानः अपि अनुधाव्य ताम् मारितवानेव
sp014-000212_006	अद्यापि एतस्याः घटनायाः साक्ष्यरूपेण बिजापुरे एकत्र त्रिषष्टि स्मारकाणि पृथग्रूपेण एकम् स्मारकम् च द्रष्टुम् शक्यते
sp014-000213_006	तस्य संस्कारः एव तादृशः
sp014-000214_006	तादृश्याम् संस्कृत्याम् एव तस्य वर्धनम् जातम्
sp014-000215_006	यदि हिन्दुवीरः कश्चित् युद्धरङ्गम् प्रति प्रस्थितः चेत् किम् प्रवर्तते तत्र
sp014-000216_006	मात्रे नमस्कारः ततः आशीर्वादप्राप्तिः पत्न्याः द्वारा ललाटे तिलकधारणम् नीराजनम् आप्रच्छनम् इत्यादयः
sp014-000217_007	समग्रस्य महाराष्ट्रस्य माता सा शिवराजस्य कुलदैवतमपि
sp014-000218_007	सा एव एतस्य महिषासुरस्य प्रथमः बलिः
sp014-000219_007	खानः तुल्जापुरम् प्राप्तवान्
sp014-000220_007	मार्गे सर्वत्र प्रळयताण्डवम् कुर्वन्नेव आगतवान् सः
sp014-000221_007	साक्षात् भवान्याः मन्दिरम् प्रविष्टम् तेन
sp014-000222_007	पश्यामि तावत् इति उक्त्वा विग्रहस्य उपरि प्रहारम् कृतवान्
sp014-000223_007	भवानी भग्ना अभवत्
sp014-000224_007	अफ्जलेन विग्रहः चूर्णीकृतः
sp014-000225_007	अनुक्षणम् खानः काञ्चित् धेनुम् आनाय्य गर्भगृहे एव कर्तितवान्
sp014-000226_007	तस्याः रक्तेन भग्नस्य विग्रहस्य अभिषेकम् कृतवान्
sp014-000227_007	तस्य मुखे कराळहासः दृश्यते स्म
sp014-000228_007	तेषु शिवराजस्य निकटबान्धवाः अपि केचन आसन्
sp014-000229_007	हिन्दूनाम् दुर्दैवस्य कथा एव एतादृशी
sp014-000230_007	हिन्दुसमाजस्य घोरः शापः सः
sp014-000231_007	धेनोः रक्तेन अभिषेकानन्तरम् खानः तस्मिन् स्थाने मस्जिद् निर्माणम् कारितवान्
sp014-000232_007	अनन्तरम् तस्य दृष्टिः पण्ढरापुरस्य दिशि गता
sp014-000233_007	तत्रापि तादृशी एव भीषणकथा
sp014-000234_007	किन्तु विठलस्य विग्रहः कथञ्चित् तस्य हस्तगतः न अभवत्
sp014-000235_007	अनन्तरम् कोल्हापुरम् प्रति गमनम्
sp014-000236_007	तत्रापि एतादृशी एव कथा
sp014-000237_007	ध्वंसः हननम् मारणम् लुण्ठनम् अत्याचारः गोहत्या मन्दिराणाम् स्थाने मस्जिद्निर्माणम् च निरन्तरम् प्रचलति स्म
sp014-000238_007	एकैकशः एतादृश्यः घोराः वार्ताः शिवमहाराजस्य कर्णपथम् आगच्छन्त्यः आसन्
sp014-000239_007	एकैका अपि भीकरा
sp014-000240_007	न केवलम् तावत् रहस्यरूपेण बडिया बेगम् अफ्जल्खानस्य कर्णे यत् उक्तवती आसीत् तदपि शिवराजेन ज्ञातम् आसीत्
sp014-000241_007	सर्वम् श्रुत्वा जीजाबाय्याः हृदये ज्वाला उद्गता आसीत्
sp014-000242_007	स्वराज्यस्य उपरि आक्रमणम् कर्तुम् आगच्छतः राक्षसस्य पुरतः पुत्रस्य का गतिः स्यात् इति मातृहृदयस्य चिन्ता
sp014-000243_007	शिवमहाराजः तेषु दिनेषु राजदुर्गस्य समीपस्थे शिवपत्तने आसीत्
sp014-000244_007	ते सर्वेऽपि चिन्तामग्नाः
sp014-000245_007	तुळ्जापुरस्य पण्ढरापुरस्य च अवमाननस्य प्रतीकारम् साधयितुम् शिवमहाराजस्य आगमनम् भवेत् इति अनेके भावितवन्तः आसन्
sp014-000246_007	यतः महाराजः धर्मरक्षकः ईश्वरावतारः खलु
sp014-000247_007	सर्वम् सोढ्वा कथम् वा तिष्ठेत् सः
sp014-000248_007	अफजल्खानस्य अपि तदेव चिन्तनम् आसीत्
sp014-000249_007	एतादृशम् दुरन्तम् दृष्ट्वा शिवराजः रोषेण समतलप्रदेशम् स्वयम् आगच्छेत् इति चिन्तनम् अफजल्खानस्य
sp014-000250_007	पर्वते स्थितस्य पर्वतमूषकस्य ग्रहणम् कष्टकरम् स्यात् इति तस्य मतम् आसीत्
sp014-000251_007	किन्तु शिवराजः तु चतुरतरः
sp014-000252_007	स्वस्य क्रोधज्वालाम् कथञ्चित् निगृहीतवान् आसीत् सः
sp014-000253_007	इदानीम् अहम् पर्वतप्रदेशात् अधः अवतीर्य गच्छामि चेत् भवान्या सह स्वराज्यस्य विग्रहः अपि चूर्णीकृतः स्यात् इति सः सम्यक् अवगतवान् आसीत्
sp014-000254_007	तस्य दृष्टिः सर्वदा अन्तिमविजयस्य विषये एव
sp014-000255_007	तत् मनसि निधाय एव सः अविकम्पितया बुद्ध्या चिन्तयन् आसीत्
sp014-000256_007	एतस्य दैत्यस्य सम्मुखीकरणम् कथम्
sp014-000257_007	एतस्य अपारायाः सैन्यशक्तेः पुरतः मम मावळीबालानाम् शक्तिः अपर्याप्ता एव
sp014-000258_007	समतलप्रदेशे तस्य सम्मुखीकरणम् अशक्यमेव
sp014-000259_007	एवम् तर्हि कुत्र कथम् तस्य असुरस्य संहारः इति सः चिन्तयन् आसीत्
sp014-000260_007	एतेन एव सह कार्यम् साधयितुम् सः भवान्याः ध्यानमपि सततम् कुर्वन्नासीत्
sp014-000261_008	अन्ते सः सहकारिणः आहूय स्वस्य निर्णयम् श्रावितवान्
sp014-000262_008	सः निर्णयः अस्माकम् समस्तम् सैन्यम् युद्धार्थम् सज्जम् तिष्ठतु
sp014-000263_008	जावळीप्रदेशे खानम् सम्मुखी करवाम
sp014-000264_008	वयम् इदानीम् प्रतापदुर्गम् गच्छाम इति
sp014-000265_008	निर्णयम् श्रुत्वा शिवराजस्य सहकारिणाम् आतङ्कः अधिकः अभवत्
sp014-000266_008	तादृशम् दुःसाहसम् मास्तु
sp014-000267_008	सन्धिः कृतः चेत् अग्रे का गतिः स्यात् इति शिवराजः जानाति स्म
sp014-000268_008	खानम् सः सम्यक् अवगतवान् आसीत्
sp014-000269_008	खानेन सह सन्धिः नाम स्वराज्यस्य निमज्जनम् मम अन्त्यम् च इति सः ज्ञातवान् आसीत्
sp014-000270_008	अतः निर्धारपूर्वकम् सः स्वस्य जीवनध्येयम् विवृतवान्
sp014-000271_008	तदर्थमेव मम जन्म जातमस्ति इति
sp014-000272_008	तादृशे मृत्युमुखे स्थित्वा अपि शिवमहाराजस्य हृदये दुर्दम्यः आत्मविश्वासः
sp014-000273_008	स्वस्य जीवनकार्यस्य विषये अचला श्रद्धा
sp014-000274_008	तदारभ्य तन्त्रयुद्धम् आरब्धम्
sp014-000275_008	मकरस्य सिकतानामुपरि आकर्षणम् इव अफजलखानम् जावळी अरण्यम् प्रति आक्रष्टुम् इच्छति शिवराजः
sp014-000276_008	प्रथमरणनीतौ तु खानः पराजितः आसीत्
sp014-000277_008	इदानीम् द्वितीयम् प्रयत्नम् आरब्धवान् आसीत् सः
sp014-000278_008	स्वस्य सेनाशिबिरे विद्यमानम् शिवराजस्य श्यालम् पत्न्याः सहोदरम्
sp014-000279_008	बजाजिनिम्बाळकरम् बद्ध्वा आनायितवान् सः
sp014-000280_008	बजाजिः बिजापुरस्य निष्ठावान् सेवकः
sp014-000281_008	तस्य मुण्डनम् सुन्नत कारयित्वा गजस्य पादस्य अधः पातयित्वा मारणीयम् इति सङ्कल्पः आसीत् अफजलस्य
sp014-000282_008	इदानीम् वा श्यालस्य प्राणान् रक्षयितुम् शिवराजः धावन् आगच्छेत् इति अफजलस्य तन्त्रम् आसीत्
sp014-000283_008	किन्तु तदर्थम् शिवमहाराजेन प्रतितन्त्रम् चिन्तितम्
sp014-000284_008	खानस्य सैन्ये निम्बाळकरस्य आप्तः नायकजिराजेपाण्ढरेनामकः आसीत्
sp014-000285_008	शिव महाराजः तस्मै रहसि पत्रमेकम् प्रेषितवान्
sp014-000286_008	पाण्ढरेवर्ये निम्बाळकरविषयकम् प्रेम जागरितम् अभवत्
sp014-000287_008	सः साक्षात् अफजल्खानस्य शिबिरम् गतवान्
sp014-000288_008	निम्बाळकरस्य मोचनार्थम् अभियाचना कृता तेन
sp014-000289_008	एतस्मात् खानः सन्दिग्धस्थितौ अपतत्
sp014-000290_008	एते मराठनायकाः स्वधर्मनिष्ठाः स्वराज्यनिष्ठाः वा न स्युः कदाचित् किन्तु अहङ्कारनिष्ठाः निश्चयेन भवन्ति
sp014-000291_008	अतः एतैः सह जागरूकतया व्यवहरणीयम् इति सः जानाति स्म
sp014-000292_008	अतः युद्धरूपायाम् सूक्ष्मपरिस्थितौ
sp014-000293_008	नायकजिसदृशः वीरः अवमानितः चेत् अपायः स्यातेव इति विचिन्त्य सः षष्टि सहस्र नाणकानि दण्डशुल्करूपेण दत्तानि चेदेव बजाजेः मोचनम् इति सूचितवान्
sp014-000294_008	नायकजिः दण्डशुल्कम् दत्त्वा बजाजिम् मोचितवान्
sp014-000295_008	खानस्य द्वितीयम् तन्त्रमपि शून्ये एव विलीनम् अभवत्
sp014-000296_008	अन्तिमविजयस्य सन्नाहे सः लीनः आसीत्
sp014-000297_008	तस्मिन्नेव समये शिवराजस्य विषये प्रतीकारम् साधयितुम् अवसरम् प्रतीक्षमाणा काचित् व्यक्तिः आसीत्
sp014-000298_008	सा व्यक्तिः जावळ्याः प्रतापरावमोरे
sp014-000299_008	सः इदानीम् खानस्य आप्तः जातः आसीत्
sp014-000300_008	खानस्य साहाय्येन जावळीप्रदेशः शिवराजहस्ततः मुक्तः चेत् पुनः सः मम हस्तगतः भवेत् इति तस्य आन्तरिकी इच्छा
sp014-000301_008	खानेन सह सन्धिप्रस्तावः भवतु इति सर्वे अपि एककण्ठेन सूचितवन्तः
sp014-000302_008	पूर्वम् यथा श्रीरामः रावणस्य मर्दनम् कृतवान् श्रीकृष्णः कंसम् मारितवान् तथा एतम् दैत्यम् संहृत्य अहम् धर्मस्थापनम् करिष्यामि
sp014-000303_008	एतेन तस्य योजनायै आनुकूल्यम् एव अभवत्
sp014-000304_008	अनुक्षणम् सः महासेनापतिम् आहूय आज्ञापितवान्
sp014-000305_008	जावळ्याः घनारण्ये रहस्यरूपेण स्थातव्यम् इति
sp014-000306_008	शिवराजः प्रतापदुर्गम् गन्तुम् सिद्धः अभवत्
sp014-000307_008	आत्मना सह कैः आगन्तव्यम् इति सूचना अपि दत्ता
sp014-000308_009	स च मातुः जीजाबाय्याः आप्रच्छनम्
sp014-000309_009	पुत्रस्य आप्रच्छनविषये मातुः हृदये व्याकुलता सहजा एव खलु
sp014-000310_009	सामान्यया मात्रा तु पुत्रजननसमये प्रसववेदना अनुभूता चेत् तस्याः वेदनानुभवकष्टम् समाप्तमेव
sp014-000311_009	किन्तु वीरस्य मातरः तत्रापि शिवराजसदृशस्य मातरः वारम् वारम् तादृशीम् वेदनाम् अनुभवन्ति
sp014-000312_009	पुत्रः यदि विमुक्तः भवति तर्हि सः पुनर्जन्म प्राप्तवान् इति मातुः आनन्दः
sp014-000313_009	जीजाबाय्या तु एकमात्रपुत्रः मृत्युमुखम् प्रति प्रेषणीयः आसीत्
sp014-000314_009	तस्य प्रत्यागमनम् प्रार्थयन्त्या तूष्णीम् उपवेष्टव्यम् आसीत्
sp014-000315_009	पुत्र शिव मा गच्छ इति वक्तुम् उत्कण्ठा तस्याः
sp014-000316_009	किन्तु शिवराजस्य मात्रा सत्या तया कथम् वा तादृशम् वचनम् उच्येत
sp014-000317_009	सा एव तम् महाकार्ये प्रवर्तितवती आसीत् खलु
sp014-000318_009	सम्भाजिविषयकम् प्रतीकारम् मा विस्मर इति आशीर्वचनानि उक्तवती
sp014-000319_009	अन्तिमे क्षणे आप्रच्छनसमये मातुः मुखात् अग्रजस्य मारणस्य प्रतीकारस्य स्मारणम्
sp014-000320_009	शिवराजस्य जन्म तादृशे गर्भे एव भवितुम् अर्हम् खलु
sp014-000321_009	प्रस्थानात् पूर्वम् शिवमहाराजः पत्नीम् दृष्टवान्
sp014-000322_009	पुत्रम् सम्भाजिम् आलिङ्गितवान्
sp014-000323_009	ततः स्थिरमनस्कः कृतसङ्कल्पः च भूत्वा प्रतापदुर्गस्य दिशि पदानि अस्थापयत् सः
sp014-000324_010	स्वस्य आनुकूल्यम् यत्र आसीत् तादृशम् रणरङ्गम् प्रति शिवराजम् आनेतुम् खानः विफलः जातः आसीत्
sp014-000325_010	तन्नाम वर्षाकालः आरब्धः आसीत्
sp014-000326_010	तर्हि का गतिः
sp014-000327_010	सन्धेः व्याजेन शिवराजस्य आह्वानम् करणीयम्
sp014-000328_010	सः अङ्गीकरोति चेत् पर्याप्तम्
sp014-000329_010	अग्रिमम् कार्यम् बहु सुलभम्
sp014-000330_010	शिवराजः प्रतापदुर्गम् प्राप्तवान्
sp014-000331_010	प्रतिदिनम् अफ्जलस्य प्रचण्डसैन्यस्य सन्नाहवार्ताः तदीयम् कर्णपथम् आगच्छन्ति स्म
sp014-000332_010	स्वराज्ये यानि दुर्गाणि अन्तर्भूतानि आसन् तानि जित्वा नाशयन् आसीत् अफ्जलः
sp014-000333_010	तदा एव शिवमहाराजेन दारुणा वार्ता प्राप्ता यत् पत्नी सायीबाई दिवङ्गता इति
sp014-000334_010	न ज्ञायते मरणावस्थायाम् महाराजस्य कळ्याणम् कतिवारम् प्रार्थितवती स्यात् सा इति
sp014-000335_010	स्वराज्यस्य कण्टकः आदौ परिहरणीयः आसीत् तेन
sp014-000336_010	एकैकशः मावळीवीराः महाराजार्थम् प्राणसमर्पणम् कर्तुम् आगच्छन्तः आसन्
sp014-000337_010	तुळ्जापुरस्य पण्ढरापुरस्य कोल्हापुरस्य च विध्वंसेन क्रोधतप्ताः ते प्रतापदुर्गस्य मार्गम् आश्रितवन्तः आसन्
sp014-000338_010	भवान्याः अवमाननस्य प्रतीकारार्थम् तेषाम् रक्तम् क्वथति स्म
sp014-000339_010	तादृशाः सर्वे स्वस्य खड्गान् शूलानि च तेजयित्वा तेषाम् रक्तदाहम् शमयितुम् प्रतापदुर्गम् आगताः आसन्
sp014-000340_010	स्फोटार्थम् सिद्धः ज्वालामुखः इव ते अवसरम् प्रतीक्षमाणाः आसन्
sp014-000341_010	तावता कान्होजिः स्वस्य पञ्चभिः पुत्रैः द्वादशमावळप्रान्तप्रमुखैः च सह आगत्य समाविष्टः
sp014-000342_010	तेषाम् सर्वेषाम् आगमनेन प्रतापदुर्गम् वीरश्रिया पुलकितम् अभवत्
sp014-000343_010	शिवमहाराजस्य गूढचरव्यवस्था अत्यद्भुता आसीत्
sp014-000344_010	वायीनगरम् प्रति अफजल्खानस्य आगमनात् पूर्वमेव शिवमहाराजस्य गूढचराः तत्र वासम् आरब्धवन्तः आसन्
sp014-000345_010	खानस्य दूतः भूत्वा कृष्णाजीपन्तभास्करः शिवराजेन मेलितुम् प्रतापदुर्गम् प्रति प्रस्थितवान् अस्ति इति ते वार्ताम् प्रेषितवन्तः
sp014-000346_010	दुर्गे सर्वेषाम् कुतूहलम् चिन्ता च
sp014-000347_010	कृष्णाजीपन्तस्य स्वागतम् कथम् स्यात् इति विषये समग्रम् चिन्तनम् महाराजः एव कृतवान्
sp014-000348_010	निरीक्षानुसारम् कृष्णाजिपन्तः दुर्गस्य उपरि आगतवान्
sp014-000349_010	अत्यन्तम् आदरेण तस्य स्वागतम् कृतम्
sp014-000350_010	मित्रराज्यस्य राजदूताय इव
sp014-000351_010	सः महाराजस्य सम्मुखे अफजल्खानवर्यः वायीनगरम् प्रति आगतवानस्ति
sp014-000352_010	तयोः सम्बन्धः बहु उत्तमः अस्ति
sp014-000353_010	अतः खानवर्यस्य विषये भवता अन्यथा न भावनीयम्
sp014-000354_010	भवदीयानि दुर्गाणि सः भवते एव दास्यति
sp014-000355_010	भवान् सकृत् वायीम् आगत्य स्नेहसम्बन्धस्य शुभारम्भसूचकरूपेण खानवर्येण
sp014-000356_010	वितीर्णवान्
sp014-000357_010	खानेन लिखितम् पत्रम् कृष्णाजीपन्तः शिवमहाराजाय दत्तवान्
sp014-000358_010	श्वः पत्रस्य उत्तरम् दद्मः इति उक्त्वा शिवराजः कृष्णाजीपन्तभास्करम् आदरपूर्वकम् वसतिम् प्रति प्रेषितवान्
sp014-000359_010	अनन्तरम् दुर्गस्थाः सर्वे प्रमुखाः राजनीतिप्रमुखाः च एकत्र सम्मिळिताः
sp014-000360_010	तत्र खानस्य पत्रम् पठितम्
sp014-000361_010	किन्तु पत्रान्तर्गतः विषयः कृष्णाजेः कथनात् नितराम् भिन्नः आसीत्
sp014-000362_010	तयोः महत् वैपरीत्यम् आसीत्
sp014-000363_010	तस्मिन् पत्रे लिखितम् आसीत्
sp014-000364_010	अद्यावधि भवतः उपद्रवः वर्धमानः एव अस्ति
sp014-000365_010	भवान् उद्धतः सन् सर्वत्र विद्रोहम् कुर्वन् अस्ति
sp014-000366_010	मम सर्वे अपि शूरनायकाः भवन्तम् निर्मूलयितुम् माम् प्रेरयन्तः सन्ति
sp014-000367_010	खानस्य वास्तविकम् उद्धतरूपम् तस्य पत्रे द्रष्टुम् शक्यम् आसीत्
sp014-000368_010	एतस्य पत्रस्य उद्देशः कः इति शिवराजः झटिति ज्ञातवान्
sp014-000369_010	दुर्गाणि भूप्रदेशः वा आवश्यकः चेत् अफ्जल्खानः युद्धमेव अकरिष्यत्
sp014-000370_010	किन्तु तत्स्थाने सः मम मेलनम् इच्छति
sp014-000371_010	तदर्थम् प्रीतिम् च दर्शयन् अस्ति
sp014-000372_010	एतस्य अर्थः खानः दुर्गाणि भूमिम् वा न इच्छति
sp014-000373_010	माम् शिवराजम् एव इच्छति इति अवगतवान् सः
sp014-000374_010	शिवमहाराजः स्वस्य राजदूतम् चितवान्
sp014-000375_010	सप्ततिवर्षीयस्य तस्य एकैकः केशः अपि राजनीतिकारणतः एव पलितः आसीत्
sp014-000376_010	खानेन सह किम् किम् सम्भाषणीयम् इति शिवराजः तम् सूचितवान्
sp014-000377_010	खानस्य प्रतिनिधिम् कृष्णाजीभास्करम् विनयेन प्रणम्य शिवराजः मया जितानि दुर्गाणि प्रतिदातव्यानि इति खान्वर्यः आज्ञाप्य माम् सन्ध्यर्थम् आहूतवान् अस्ति
sp014-000378_010	मम विषये तस्य परमदयाळुता
sp014-000379_010	खानवर्यः नाम कः
sp014-000380_010	तस्य अग्निसदृशः पराक्रमः कीदृशः
sp014-000381_010	तेनैव अखिलस्य भूमण्डलस्य शोभा वर्धिता अस्ति
sp014-000382_010	किन्तु वायीम् प्रति आगन्तुम् मम बहु भयमस्ति
sp014-000383_010	अतः सः एव अत्र जावळीप्रदेशम् आगच्छतु मह्यम् अभयप्रदानम् च करोतु
sp014-000384_010	अत्र कापट्यम् नास्त्येव
sp014-000385_010	खानवर्यस्तु साक्षात् मम पितृव्यः इव
sp014-000386_010	अहम् अवश्यम् तस्य दर्शनम् करिष्यामि इति निवेदितवान्
sp014-000387_010	कृष्णाजिः अपि शिवराजम् वायीम् प्रति आनेतुम् बहुधा प्रयत्नम् कृतवान्
sp014-000388_010	किन्तु महाराजस्य एकः एव स्वरः
sp014-000389_010	तत्र आगन्तुम् मम भयम्
sp014-000390_010	अद्यावधि मया बहुविधाः अपराधाः कृताः सन्ति
sp014-000391_010	खान्वर्यः मम पितृतुल्यः
sp014-000392_010	सः एव आगत्य मम हस्तम् गृहीत्वा बादशाहस्य समीपम् नयतु इति
sp014-000393_010	खानस्य दूतः अपि शिवराजस्य वचनानि तथ्यपूर्णानि इति भावितवान्
sp014-000394_010	महाराजः तस्मै योग्यानि उपायनानि दत्त्वा प्रेषितवान्
sp014-000395_010	कृष्णाजीभास्करेण सह गोपीनाथपन्तमहोदयः अपि प्रस्थितवान्
sp014-000396_010	तेन सह खानाय कतिचन उत्कृष्टानि उपायनानि पत्रम् च आसीत्
sp014-000397_010	प्रस्थानात् पूर्वम् गोपीनाथमहोदयम् आहूय शिवराजः केनापि उपायेन खानम् जावळीम् आनेतुम् प्रयत्नम् करोतु
sp014-000398_010	कथञ्चित् तस्य अङ्गीकारम् प्राप्नोतु
sp014-000399_010	मम विषये खानस्य आन्तर्यम् किम् इति ज्ञात्वा आगच्छतु इति सूचितवान्
sp014-000400_011	गोपीनाथवर्यस्य तीक्ष्णा दृष्टिः खानस्य सैन्यम् माति स्म
sp014-000401_011	बलाढ्यम् आढ्यम् च आसीत् तदीयम् सैन्यम्
sp014-000402_011	गोपीनाथमहोदयस्य पुरतः कौपीनधारिणाम् अर्धनग्नानाम् मावळीसैनिकानाम् चित्रम् आगतम्
sp014-000403_011	मम पत्रस्य उत्तररूपेण शिवराजः किम् उक्तवान् स्यात् इति अफजलस्य चिन्ता
sp014-000404_011	कृष्णाजिः खानस्य शिबिरम् आगतवान्
sp014-000405_011	शिवराजः कथम् भीतः अस्ति कथम् खानस्य दयाभिक्षाम् याचमानः अस्ति विना वचनम् सः दुर्गाणि समर्पयितुम् सिद्धः अस्ति इत्यादिकम् तेन विवृतम्
sp014-000406_011	सर्वम् श्रुतवान् खानः आनन्दसागरे निमग्नः अभवत्
sp014-000407_011	आकस्मिकरूपेण वा भवतु तस्य रोटिका घृतभाण्डे पतिता आसीत्
sp014-000408_011	अनन्तरम् कृष्णाजिः गोपीनाथमहोदयस्य पत्रम् समर्पितवान्
sp014-000409_011	शिवराजेन दत्तानि उपायनानि अपि समर्पितवान्
sp014-000410_011	पत्रे शिवराजः अद्यावधि मया कृतान् सर्वान् अपराधान् भवान् औदार्येण क्षाम्येत्
sp014-000411_011	इतःपरम् निष्कपटतया बादशाहस्य सेवकः सन् अहम् कार्यम् करिष्यामि इति लिखितवान् आसीत्
sp014-000412_011	शिवराजस्य पत्रस्य स्वरानुसारम् गोपीनाथमहोदयः अपि ताळम् योजयन् आसीत्
sp014-000413_011	एतेन सह जावळ्याः वनशोभायाः आस्वादनार्थम् निमन्त्रणम् अपि कृतम् तेन
sp014-000414_011	सर्वम् श्रुतवान् अफजल्खानः स्वर्गः नातिदूरे अस्ति इति भावितवान्
sp014-000415_011	मम तन्त्रम् फलितम् शिवराजः मम जाले पतितवान् इति
sp014-000416_011	चिन्तयतः तस्य महान् आनन्दः
sp014-000417_011	तथापि जावळीप्रदेशः गन्तव्यः इति चिन्तनेन एव तस्य हृदये कम्पनम् आरब्धम्
sp014-000418_011	तस्य अरण्यस्य भीकरता तेन अनवगता तु न
sp014-000419_011	पुनश्च अफजल्खानः सुदीर्घम् चिन्तनम् कृतवान्
sp014-000420_011	शिवः तु भीरुः इति प्रतिभाति
sp014-000421_011	सः माम् ससैन्यम् जावळीम् प्रति आहूतवानस्ति
sp014-000422_011	तत्रैव तिष्ठेत्
sp014-000423_011	नो चेत् दुर्गात् दुर्गम् प्रति कूर्दनम् कुर्वन् पलायनम् कुर्यात्
sp014-000424_011	मम सैन्यम् तु अस्ति एव
sp014-000425_011	मम प्रचण्डसैन्यस्य सम्मुखीकरणस्य साहसम् तु न कुर्यात् सः
sp014-000426_011	वचनानुसारम् सन्ध्यर्थम् यदि आगच्छति तदा तु समस्या एव नास्ति इति
sp014-000427_011	अस्मिन् विषये तस्य आप्तस्य कृष्णाज भास्करस्य अनुरोधः अपि आसीत्
sp014-000428_011	शिवराजस्य वचनानि निष्कपटानि विश्वासार्हाणि च इति कृष्णाजिना निश्चितम् आसीत्
sp014-000429_011	अन्ते खानः गोपीनाथमहोदयम् शिवराजः कश्चित् काफीर् वञ्चकः च
sp014-000430_011	माम् एव सः जावळीम् प्रति आह्वयन् अस्ति
sp014-000431_011	भवान् ब्राह्मणः
sp014-000432_011	शिवराजः विश्वासार्हः न
sp014-000433_011	महावञ्चकः सः इति उक्तवान्
sp014-000434_011	महाराजेन अपि सूचितम् आसीत्
sp014-000435_011	अफ्जलः एव जावळीम् आगच्छेत् इति तु मुख्यः अंशः इति
sp014-000436_011	एतस्य प्रतीकारः करणीयः एव इति सः मनसि एव उग्रम् शपथम् कृतवान्
sp014-000437_011	किन्तु बहिः तु सौम्यताम् प्रदर्शयन् भवतः सन्देहः एव मास्तु
sp014-000438_011	अवश्यम् मेलनार्थम् आगच्छतु इति आश्वासनम् दत्तवान्
sp014-000439_011	सः ससैन्यम् गन्तुम् सज्जताम् आरब्धवान्
sp014-000440_011	गोपीनाथवर्यस्य अर्धम् कार्यम् समाप्तम् आसीत्
sp014-000441_011	किन्तु चाणाक्षः सः ततः न निर्गतवान्
sp014-000442_011	तथा यच्छन् एव अपेक्षितम् अमूल्यम् रहस्यम् ज्ञातवान् शिवराजः वञ्चकः
sp014-000443_011	युद्धे हस्तलभ्यः न भवेत्
sp014-000444_011	अतः सन्धेः व्याजेन सः ग्रहीतव्यः इति खानस्य योजना अस्ति इति
sp014-000445_011	खानस्य कुतन्त्रम् ज्ञातवतः गोपीनाथवर्यस्य मनसि व्याकलता उत्पन्ना
sp014-000446_011	तस्य मनसि आनन्दस्य चिन्तायाः च भावौ आस्ताम्
sp014-000447_011	तेषु केचन बिजापुरबादशाहस्य विषये निष्ठावन्तः दूरदर्शिनः च आसन्
sp014-000448_011	खानस्य जावळीगमनम् तेभ्यः न अरोचत
sp014-000449_011	अत्र कोऽपि अपायः स्यात् इति तेषाम् चिन्तनम्
sp014-000450_011	अतः ते स्पष्टरूपेण खानम् प्रति अत्र भयङ्करम् कुतन्त्रम् निहितम् इव दृश्यते
sp014-000451_011	अद्यावधि शिवराजः कस्यापि पुरतः नतमस्तकः न अभवत्
sp014-000452_011	सः महाचाणाक्षः असीमपराक्रमी च
sp014-000453_011	सः इदानीम् भवतः पुरतः भयस्य शरणागतेः च कपटनाटकम् अभिनयन् अस्ति
sp014-000454_011	जावळ्याः भयङ्करम् अरण्यम् प्रति भवन्तम् आह्वयन् अस्ति
sp014-000455_011	अत्र निश्चयेन कुतन्त्रम् स्यात् इति बोधितवन्तः
sp014-000456_011	स्वस्य शत्रोः स्तुतिम् श्रुतवतः खानस्य अहङ्कारस्य महान् आघातः जातः
sp014-000457_011	तान् नायकान् रोषेण निन्दन् सः
sp014-000458_011	एवम् स्थिते क्व शिवराजः
sp014-000459_011	मम क्रोधाग्नेः दर्शनेन एव जावळी अरण्यम् भस्मसात् भवेत् इति उक्तवान्
sp014-000460_011	गोपीनाथवर्येण स्ववाण्या अभिनयचातुर्येण च खानस्य यत् प्रशंसनम् कृतम् आसीत् तत् सार्थकम् जातम्
sp014-000461_011	इति कठोराज्ञाम् एव विहितवान् खानः
sp014-000462_011	तेन केचन उग्रम् दण्डिताः अपि
sp014-000463_011	मूर्खस्य उपदेशः शिलया शिरसः घट्टनम् इव खलु
sp014-000464_011	उपदेशम् कृतवतः एव क्षतः
sp014-000465_011	खानस्तु शिवराजस्य मेलनार्थम् अतिकातरः आसीत्
sp014-000466_011	जावळीम् प्रति प्रस्थानम् भवतु इति सैन्यम् आदिष्टवान् सः
