sp016-000001_Vishuddha_1-3	गुरुभ्यो नमः हरिः ओम्
sp016-000002_Vishuddha_1-3	विशुद्धवेदान्तसारः
sp016-000003_Vishuddha_1-3	ओम् नमो ब्रह्मादिभ्यो ब्रह्मविद्यासम्प्रदाकर्तृभ्यो वंशऋषिभ्यो नमो महद्भ्यो नमो गुरुभ्यः
sp016-000004_Vishuddha_1-3	विषयप्रवेशः प्रकरणारम्भे हेतुः
sp016-000005_Vishuddha_1-3	प्रप्रथमम् प्रार्थ्यन्ते वेदान्तविचक्षणा विबुधा वेदान्तप्रस्थानप्रक्रियासारसङ्ग्रहार्थमभिनवम् प्रकरणम् प्रणेतुम् प्रयतमानमिमम् जनम् क्षन्तुम्
sp016-000006_Vishuddha_1-3	यद्यपि जाग्रत्येव श्रीगौडपादाचार्यप्रणीता माण्डूक्यकारिकाः सर्ववेदान्तसिद्धान्तसारम्
sp016-000007_Vishuddha_1-3	आगमोपपत्तिभ्याम् प्रतिपाद्य मोक्षिजनान् अनुगृह्णानाः
sp016-000008_Vishuddha_1-3	भगवत्पादीयानि च भाष्याणि सर्वानपि वेदान्तप्रस्थानगतान्
sp016-000009_Vishuddha_1-3	तत्प्रक्रियागतांश्च संशयान् समूलकाषम् कषन्तः
sp016-000010_Vishuddha_1-3	तथापि विविधविरुद्धव्याख्यानप्रस्थानीयोपदेशैर्विचालितबुद्धीनाम् जिज्ञासूनाम् व्यामोहो जायत एव
sp016-000011_Vishuddha_1-3	परिशुद्धप्रस्थानस्वरूपविषये तत्प्रक्रियाविषये च
sp016-000012_Vishuddha_1-3	इति निश्चप्रचमेतद् वेदान्तपाठनरतानाम् पण्डितप्रकाण्डानाम्
sp016-000013_Vishuddha_1-3	तामेताम् साम्प्रतिकीम् वेदान्तपठनपाठनदुरवस्थाम् भिषजितुकामेन मया वेदान्तप्रक्रिया प्रत्यभिज्ञा
sp016-000014_Vishuddha_1-3	सूत्रभाष्यार्थतत्त्वविवेचिनी पश्चपादिकाप्रस्थानपरिशीलिनी इत्यादयो ग्रन्था विनिर्मिताः
sp016-000015_Vishuddha_1-3	ते तु वादप्रधानाः पण्डितानामेव सुखावगाहा इति बालानाम् सुखबोधायायम् वेदान्तप्रस्थानप्रक्रियासारसङ्ग्रहः प्रारब्धः
sp016-000016_Vishuddha_1-3	यद्यपीदम् प्राधान्येन जिज्ञासुजनानाम् कृते विरचितम् प्रकरणम्
sp016-000017_Vishuddha_1-3	तथापि अत्रत्यानाम् गुणदोषाणाम् परीक्षणेन मामनुगृहीतुमर्हन्त्येव सन्तः
sp016-000018_Vishuddha_1-3	यत्कारणम् नैष्कर्म्यसिद्धिकारोक्तनयेन न ख्यातिलाभपूजार्थम् ग्रन्थोऽस्माभिरुदीर्यते
sp016-000019_Vishuddha_1-3	स्वबोधपरिशुद्ध्यर्थम् ब्रह्मविन्निकषाश्मसु
sp016-000020_Vishuddha_1-3	प्रकरणस्यानुबन्धचतुष्टयम्
sp016-000021_Vishuddha_1-3	तत्र वेदान्तो नाम उपनिषत्प्रमाणम्
sp016-000022_Vishuddha_1-3	प्रमाणत्वम् चोपनिषदाम् यथावस्थितब्रह्मात्मविषयकानुभवपर्यन्तज्ञानजननोपदेशरूपत्वम्
sp016-000023_Vishuddha_1-3	स चानुभवः अवगतिविज्ञानाद्यपरपर्यायः परमपुरुषार्थः
sp016-000024_Vishuddha_1-3	पुरुषार्थत्वम् चास्य निःशेषसंसारबीजभूताविद्याद्यनर्थनिबर्हणेन स्वास्थ्याधायकत्वात्
sp016-000025_Vishuddha_1-3	तत्र च उपदेशप्राधान्येन प्रस्थितत्वात्
sp016-000026_Vishuddha_1-3	श्रुत्यपराभिधाना वेदान्ताः आगमप्रस्थानम् इत्यभिधीयन्ते
sp016-000027_Vishuddha_1-3	गीताशास्त्रादयस्तु तदुपबृंहणाय श्रुत्यर्थस्मरणेन विरचितत्वात् स्मृतिप्रस्थानम्
sp016-000028_Vishuddha_1-3	वेदान्तवाक्यमीमांसया स्मृतियुक्त्युपकरणैः सह तत्त्वनिर्धारणाय प्रस्थितत्वात्
sp016-000029_Vishuddha_1-3	शारीरकम् न्यायप्रस्थानम् इत्युच्यते
sp016-000030_Vishuddha_1-3	तदेवम् श्रुतयो वेदान्तशास्त्रम्
sp016-000031_Vishuddha_1-3	शास्त्रार्थत्वात् गीताशास्त्रमपि वेदान्तशास्त्रम्
sp016-000032_Vishuddha_1-3	वेदान्तार्थनिर्णायकत्वात् शारीरकम् वेदान्तमीमांसाशास्त्रम्
sp016-000033_Vishuddha_1-3	ब्रह्मात्मतत्त्वम् वेदान्तशास्त्रस्य विषयः
sp016-000034_Vishuddha_1-3	ब्रह्मात्मविज्ञानम् अवगतिरूपम् शास्त्रस्य प्रयोजनम्
sp016-000035_Vishuddha_1-3	शास्त्रस्य ब्रह्मात्मतत्त्वेन प्रतिपाद्यप्रतिपादकभावः सम्बन्धः
sp016-000036_Vishuddha_1-3	ब्रह्मात्मज्ञानस्य तु आत्मनः स्वस्थतारूपप्रयोजनेन साध्यसाधनभावः सम्बन्धः
sp016-000037_Vishuddha_1-3	साध्यत्वम् च स्वस्थतायाः ज्ञाप्यत्वमेव
sp016-000038_Vishuddha_1-3	न तु निष्पाद्यत्वम् नित्यसिद्धत्वात्
sp016-000039_Vishuddha_1-3	अधिकारी तु विधिवदधीतवेदान्तः साधनचतुष्टयसम्पन्नो यथोक्तप्रयोजनप्रेप्सुः
sp016-000040_Vishuddha_1-3	अस्य च वेदान्तप्रकरणत्वात् य एव शास्त्रस्य विषयाद्यनुबन्धाः त एवेहाप्यनुसन्धेया इति
sp016-000041_Vishuddha_1-3	साधनानि तु नित्यानित्यवस्तुविवेकः इहामुत्रार्थभोगविरागः
sp016-000042_Vishuddha_1-3	शमदमादिसम्पत् मुमुक्षुत्वम् च इति चत्वारि
sp016-000043_Vishuddha_1-3	यद्यपि वेदानुवचनादीन्यपि ज्ञानोत्पत्तिसाधनान्येव भवन्ति विविदिषन्ति इत्यादिश्रुतिभ्यः
sp016-000044_Vishuddha_1-3	तथापि तेषाम् आरादुपकारकत्वात् एतान्येव त्वधिकारिणः साधनानीति परिगण्यन्ते
sp016-000045_Vishuddha_1-3	एषु हि सत्सु शक्यते ब्रह्म जिज्ञासितुम् ज्ञातुम् च न विपर्यये इति
sp016-000046_Vishuddha_1-3	तत्र एकम् नित्यानित्यवस्तुविवेकस्तावत्
sp016-000047_Vishuddha_1-3	लौकिकवैदिककर्मसाध्यम् यत् तत्सर्वम् अनित्यम्
sp016-000048_Vishuddha_1-3	यदकृतकम् तदेव नित्यम् इति विविच्य निर्धारणम्
sp016-000049_Vishuddha_1-3	तथा हि तद्यथेह कर्मजितो लोकः क्षीयत एवमेवामुत्र पुण्यजितो लोकः क्षीयते
sp016-000050_Vishuddha_1-3	प्राप्यान्तम् कर्मणस्तस्य यत्किञ्चेह करोत्ययम्
sp016-000051_Vishuddha_1-3	तस्माल्लोकात् पुनरेत्यस्मै लोकाय कर्मणे
sp016-000052_Vishuddha_1-3	आब्रह्मभुवनाल्लोकाः पुनरावर्तिनोऽर्जुन
sp016-000053_Vishuddha_1-3	इत्यादिश्रुति स्मृतिभ्यः कर्मकृतस्य अनित्यत्वम् गम्यते
sp016-000054_Vishuddha_1-3	यो वा एतदक्षरम् गार्ग्य विदित्वाऽस्मिल्लोके जुहोति यजते तपस्तप्यते
sp016-000055_Vishuddha_1-3	बहूनि वर्षसहस्राण्यन्तवदेवास्य तद्भवति
sp016-000056_Vishuddha_1-3	स य आत्मानमेव लोकमुपास्ते न हास्य कर्म क्षीयते
sp016-000057_Vishuddha_1-3	एष नित्यो महिमा ब्राह्मणस्य न वर्धते कर्मणा नो कनीयान्
sp016-000058_Vishuddha_1-3	तमेव विदित्वाऽतिमृत्युमेति
sp016-000059_Vishuddha_1-3	इदम् ज्ञानमुपाश्रित्य मम साधर्म्यमागताः
sp016-000060_Vishuddha_1-3	सर्गेऽपि नोपजायन्ते प्रलये न व्यथन्ति च
sp016-000061_Vishuddha_1-3	इत्यादिश्रुतिस्मृतिभ्यो ब्रह्मविद्याफलस्य नित्यता चावगम्यते
sp016-000062_Vishuddha_1-3	द्वे इहामुत्रार्थभोगविरागस्तु अनित्यतया दुःखहेतुतया च भोगेष्वरतिः
sp016-000063_Vishuddha_1-3	परीक्ष्य लोकान् कर्मचितान् ब्राह्मणो निर्वेदमायान्नास्त्यकृतः कृतेन
sp016-000064_Vishuddha_1-3	इत्यकृतस्य निःश्रेयसस्य कर्मणाऽप्राप्तिश्रवणात्
sp016-000065_Vishuddha_1-3	एतच्छ्रेयो येऽभिनन्दन्ति मूढा जरामृत्युम् ते पुनरेवापि यन्ति
sp016-000066_Vishuddha_1-3	इत्यादिकर्मफलनिन्दाश्रवणात्
sp016-000067_Vishuddha_1-3	यो वै भूमा तत्सुखम् नाल्पे सुखमस्ति
sp016-000068_Vishuddha_1-3	इति कालपरिच्छिन्नफले सुखाभावश्रवणात्
sp016-000069_Vishuddha_1-3	ये हि संस्पर्शजा भोगा दुःखयोनय एव ते
sp016-000070_Vishuddha_1-3	आद्यन्तवन्तः कौन्तेय न तेषु रमते बुधः
sp016-000071_Vishuddha_1-3	इत्यादिन्यायोपबृंहितस्मृतिभ्यो विषयेन्द्रियसंस्पर्शजानाम् भोगानाम् दुःखयोनित्वावधारणाच्च
sp016-000072_Vishuddha_1-3	विवेकिनः उभयविधभोगेष्वपि हि वैराग्यमुपजायते
sp016-000073_Vishuddha_1-3	शमदमादयस्तु तस्मादेवंविच्छान्तो दान्त उपरतस्तितिक्षुः समाहितो भूत्वाऽऽत्मन्येवात्मानम् पश्यति
sp016-000074_Vishuddha_1-3	इति काण्वश्रुतौ
sp016-000075_Vishuddha_1-3	तस्मादेवंविच्छान्तो दान्त उपरतस्तितिक्षुः
sp016-000076_Vishuddha_1-3	श्रद्धावित्तो भूत्वाऽऽत्मन्येवाऽऽत्मानम् पश्येत्
sp016-000077_Vishuddha_1-3	इति माध्यन्दिनश्रुतौ च परिपठिताः शमदमोपरतितितिक्षासमाधानश्रद्धाख्याः
sp016-000078_Vishuddha_1-3	तत्र शमस्तावत् अन्तःकरणस्योपशमः
sp016-000079_Vishuddha_1-3	दमश्च बाह्यकरणानामुपशमः
sp016-000080_Vishuddha_1-3	उपरतिः एषणात्रयत्यागपूर्वकम् सर्वकर्मसन्यासः
sp016-000081_Vishuddha_1-3	तितिक्षा शीतोष्णादिद्वन्द्वबाधया हर्षविषादाकरणम्
sp016-000082_Vishuddha_1-3	समाधानम् मनसो बाह्यविषयरागजन्यात् विक्षेपात् व्यावर्तनम् ऐकात्म्यसम्पादनम् च
sp016-000083_Vishuddha_1-3	श्रद्धा शास्त्राचार्यवाक्येष्वास्तिक्यबुद्धिः एवमेवैतद्भविष्यतीति विश्वासः
sp016-000084_Vishuddha_1-3	शमादिषट्के गीतासूक्तोऽमानित्वादिज्ञानसाधनगणोऽपि अन्तर्भावितो वेदितव्यः
sp016-000085_Vishuddha_1-3	एतज्ज्ञानमिति प्रोक्तमज्ञानम् यदतोऽन्यथा इति स्मरणात्
sp016-000086_Vishuddha_1-3	साधनचतुष्टयस्य कृत्यम्
sp016-000087_Vishuddha_4-15	एतानि च चत्वारि साधनानि निःश्रेयसार्थिनम् बाहिर्मुख्यात् व्यावर्त्य
sp016-000088_Vishuddha_4-15	प्रत्यक्प्रवणचेतसम् कुर्वन्ति
sp016-000089_Vishuddha_4-15	ब्रह्मणश्च प्रत्यगात्मत्वात् प्रत्यक्प्रवणचित्तस्यैव ज्ञाने अधिकार इति युज्यते
sp016-000090_Vishuddha_4-15	तथा हि श्रुतिराह पराञ्चि खानि व्यतृणत् स्वयम्भूस्तस्मात् पराक्पश्यति नान्तरात्मन्
sp016-000091_Vishuddha_4-15	कश्चिद् धीरः प्रत्यगात्मानमैक्षदावृत्त चक्षुरमृतत्वमिच्छन्
sp016-000092_Vishuddha_4-15	गुरुमुखादेव जिज्ञासा कर्तव्या
sp016-000093_Vishuddha_4-15	यथोपवर्णितसाधनवानधिकारी आचार्यगुणसम्पन्नम् गुरुम् उपसृत्य
sp016-000094_Vishuddha_4-15	तदुपदिष्टमार्गेणैव ब्रह्म विजिज्ञासीत
sp016-000095_Vishuddha_4-15	परीक्ष्य लोकान् कर्मचितान् ब्राह्मणो निर्वेदमायान्नास्त्यकृतः कृतेन
sp016-000096_Vishuddha_4-15	तद्विज्ञानार्थम् स गुरुमेवाभिगच्छेत् समित्पाणिः श्रोत्रियम् ब्रह्मनिष्ठम्
sp016-000097_Vishuddha_4-15	इत्याद्यवधारणश्रुतेः
sp016-000098_Vishuddha_4-15	आचार्यवान् पुरुषो वेद इत्याचार्योपदेशादेव विद्याप्राप्तिरिति श्रवणात्
sp016-000099_Vishuddha_4-15	तद्विद्धि प्रणिपातेन परिप्रश्नेन सेवया
sp016-000100_Vishuddha_4-15	उपदेक्ष्यन्ति ते ज्ञानम् ज्ञानिनस्तत्त्वदर्शिनः
sp016-000101_Vishuddha_4-15	यज्ज्ञात्वा न पुनर्मोहमेवम् यास्यसि पाण्डव
sp016-000102_Vishuddha_4-15	इति तत्त्वदर्शिभिरुपदिष्टस्यैव ज्ञानस्य मोहापसारणकार्यक्षमत्वोपदेशिस्मृतेश्च
sp016-000103_Vishuddha_4-15	अधिकारिभेदेनोपदेशभेदः
sp016-000104_Vishuddha_4-15	स चाचार्यो न्यायप्राप्तम् शिष्यम् अधिकारानुगुणम् ज्ञानोपासनाद्युपदेशेन ब्रह्मविद्याम् वदेत्
sp016-000105_Vishuddha_4-15	तस्मै स विद्वानुपसन्नाय सम्यक् प्रशान्तचित्ताय शमान्विताय
sp016-000106_Vishuddha_4-15	येनाक्षरम् पुरुषम् वेद सत्यम् प्रोवाच ताम् तत्त्वतो ब्रह्मविद्याम्
sp016-000107_Vishuddha_4-15	ते ह समित्पाणयः पूर्वाह्ने प्रतिचक्रमिरे
sp016-000108_Vishuddha_4-15	तान् हानुपनीयैवैतदुवाच इत्यादिश्रुतिभ्यः
sp016-000109_Vishuddha_4-15	एकस्यैवाधिकारिणः क्रमेण दोषक्षयापेक्षया भूयोभूयः प्रकारान्तरेणोपदेशदर्शनाच्च श्रुतौ
sp016-000110_Vishuddha_4-15	एवमेवैष मघवन्निति होवाचैतम् त्वेव ते भूयोऽनुव्याख्यास्यामि इत्यादिस्थलेषु
sp016-000111_Vishuddha_4-15	तस्मात् अनुभवदृष्टिमनोदृष्टीन्द्रियदृष्टिभेदेन प्रकरणम् खण्डशो विभज्य
sp016-000112_Vishuddha_4-15	वेदान्तोपदेशसारः सङ्गृह्यते इति सर्वम् शिवम्
sp016-000113_Vishuddha_4-15	अथानुभवप्रधानद्दष्ट्या उपदेशः
sp016-000114_Vishuddha_4-15	नित्यशुद्धबुद्धमुक्तस्वभावम् ब्रह्म
sp016-000115_Vishuddha_4-15	श्रोत्रियम् ब्रह्मनिष्ठम् शान्तम् कञ्चिदाचार्यम् साध्यसाधनरूपात् सर्वस्मात् संसाराद्विरक्तः
sp016-000116_Vishuddha_4-15	कश्चिदधीतवेदान्तो जिज्ञासुर्विधिवदुपसन्नः पप्रच्छ
sp016-000117_Vishuddha_4-15	भगवन् वेदान्तोपदिष्टविधया ब्रह्म विद्वान् परमम् पुरुषार्थम् प्राप्नोतीति श्रुतम् मया
sp016-000118_Vishuddha_4-15	उपदिश्यते च श्रुतिषु ब्रह्मविदाप्नोति परम्
sp016-000119_Vishuddha_4-15	स यो ह वै तत्परमम् ब्रह्म वेद ब्रह्मैव भवति इत्यादिषु
sp016-000120_Vishuddha_4-15	किम् तद् ब्रह्म का च ब्रह्मविद्या विद्यया वा कथम् परप्राप्तिः
sp016-000121_Vishuddha_4-15	ब्रह्मभावो वा इत्येतद् भगवान् ब्रवीतु इति
sp016-000122_Vishuddha_4-15	आचार्यस्तु स्वादेशप्रकारेण कञ्चित्कालम् ब्रह्मचर्येण समुषितम् तम् परीक्ष्य
sp016-000123_Vishuddha_4-15	शिष्यगुणैर्युक्तम् दृष्ट्वा परिप्रश्नानन्तरम् प्रत्युवाच
sp016-000124_Vishuddha_4-15	वत्स धन्योऽसि यद् ब्रह्मज्ञानेन संसारोदधिम् तरितुमिच्छसि
sp016-000125_Vishuddha_4-15	तत् ते प्रवक्ष्यामि ब्रह्मस्वरूपम्
sp016-000126_Vishuddha_4-15	अन्वर्थाभिधानम् तत् तावद् ब्रह्म इति
sp016-000127_Vishuddha_4-15	यतो नित्यशुद्धबुद्धमुक्तस्वभावम् सर्वज्ञम् सर्वशक्तिसमन्वितम् च ब्रह्म इति
sp016-000128_Vishuddha_4-15	शब्दव्युत्पत्तिबलादेवावगम्यते बृंहतेर्धातोरर्थानुगमात्
sp016-000129_Vishuddha_4-15	तत्तु सर्वस्यात्मभूतमिति
sp016-000130_Vishuddha_4-15	तवाप्यात्मभूतमेव अतो न युक्तम् प्रश्नः
sp016-000131_Vishuddha_4-15	किम् तद् ब्रह्म कथम् ज्ञातव्यम् कुत्रास्ति कीदृशम् तज्ज्ञानम् कथम् वा तत्प्राप्तिः इति
sp016-000132_Vishuddha_4-15	अत एव हि त्वदुदाहृता श्रुतिरपि प्राह
sp016-000133_Vishuddha_4-15	ब्रह्म वेद ब्रह्मैव भवति इति
sp016-000134_Vishuddha_4-15	न पुनर्ब्रह्म विदित्वा केनचित् साधनेन ब्रह्म प्राप्स्यति इति
sp016-000135_Vishuddha_4-15	तस्मात् सर्ववेदान्तोपदेशमेनम् मनसि कृत्वा मोहमिमम् जहि
sp016-000136_Vishuddha_4-15	ब्रह्म मया जिज्ञासितव्यम् प्राप्यम् च इति
sp016-000137_Vishuddha_4-15	शास्त्रे ब्रह्मोपदेशः किमर्थः
sp016-000138_Vishuddha_4-15	शिष्य उवाच
sp016-000139_Vishuddha_4-15	कथम् तर्हि भगवन् श्रुतिभिः स्मृतिभिश्च समुपदिश्यते ब्रह्म ज्ञेयमिति
sp016-000140_Vishuddha_4-15	विद्ययाऽमृतमश्नुते आत्मना विन्दते वीर्यम् विद्यया विन्दतेऽमृतम्
sp016-000141_Vishuddha_4-15	सोऽन्वेष्टव्यः स विजिज्ञासितव्यः
sp016-000142_Vishuddha_4-15	ब्रह्मविदाप्नोति परम् इत्यादि
sp016-000143_Vishuddha_4-15	न हि प्राप्त एव प्राप्तव्यो भवेत्
sp016-000144_Vishuddha_4-15	ज्ञात एव वा ज्ञातव्यः
sp016-000145_Vishuddha_4-15	गुरुः बाढम् न प्राप्त एव प्राप्तव्यो भवति
sp016-000146_Vishuddha_4-15	तथाप्यात्मन एव सतो याथात्म्यानवबोधाद् देहादिष्वात्मभाव इव भवति भ्रान्त्या
sp016-000147_Vishuddha_4-15	तदेवम् अविद्यया देहादिभूतस्य आत्मनोऽप्यात्मा अप्राप्तः प्राप्यो भवति
sp016-000148_Vishuddha_4-15	तेन श्रुतिभिरुपदिश्यते आत्मा अन्वेष्टव्यः प्राप्तव्यश्चेति
sp016-000149_Vishuddha_4-15	अतो न विरोधः
sp016-000150_Vishuddha_4-15	यत्पुनश्चोदितम् त्वया
sp016-000151_Vishuddha_4-15	ज्ञात एव न ज्ञातव्यो भवतीति
sp016-000152_Vishuddha_4-15	तत्र सामान्येन ज्ञातोऽपि विशेषेण न ज्ञातः
sp016-000153_Vishuddha_4-15	इति ज्ञायत्वोपदेशो न विरुध्यते
sp016-000154_Vishuddha_4-15	ब्रह्मात्मनो अहम्प्रत्ययविषयत्वेन ज्ञानमज्ञानमेव
sp016-000155_Vishuddha_4-15	शिष्यः ननु भगवन् ज्ञात एव मया ममाऽऽत्मा अहम् इति
sp016-000156_Vishuddha_4-15	तत्र किमवशिष्यते यज्ज्ञातव्यम्
sp016-000157_Vishuddha_4-15	किम् च ममात्मायम् द्रष्टा श्रोता मन्ता विज्ञाता इति च जानाम्येव त्वात्मानम्
sp016-000158_Vishuddha_4-15	अतः किमवशिष्यते यज्ज्ञातव्यम्
sp016-000159_Vishuddha_4-15	गुरुः सत्यम् जानासि त्वमात्मानम् अहम् इति
sp016-000160_Vishuddha_4-15	तथापि देहादीनपि अहम् इत्येव तत्तद्व्यवहारकाले विभावयसि
sp016-000161_Vishuddha_4-15	स्थूलोऽहम् कृशोऽहम् बालोऽहम् युवाऽहम् वृद्धोऽहम्
sp016-000162_Vishuddha_4-15	उपविशामि तिष्ठामि धावामि इति
sp016-000163_Vishuddha_4-15	मूकः काणः अन्धः बधिरः खञ्जः इति
sp016-000164_Vishuddha_4-15	इच्छामि द्वेष्मि सङ्कल्पयामि संशये निश्चिनोमि इति चैवम्
sp016-000165_Vishuddha_4-15	एवम् च अहमेव देहः देह एवाहम्
sp016-000166_Vishuddha_4-15	अहमेव इन्द्रियम् इन्द्रियमेवाहम्
sp016-000167_Vishuddha_4-15	अहमेव मनः मन एवाहम्
sp016-000168_Vishuddha_4-15	इति देहादितादात्म्यम् ममैवायम् देहधर्मः इन्द्रियधर्मः मनोधर्मः
sp016-000169_Vishuddha_4-15	इति च तत्तद्व्यवहारकाले देहादिताद्धर्म्यम् चाऽऽत्मन्यभिमन्यमानो भवान्
sp016-000170_Vishuddha_4-15	अहमित्यात्मानम् माम् जानाम्येव इति वदन् कथम् न लज्जते व्याहतवचनोऽपि सन्
sp016-000171_Vishuddha_4-15	शिष्यः ननु च भगवन् शरीरादिसङ्घातादन्य एवाहम्
sp016-000172_Vishuddha_4-15	यतः शास्त्रबोधितो देहादिविलक्षण एव कर्मोपासनाफलात् ब्रह्मलोकान्तादप्यामुष्मिकार्थभोगात् सुतराम् निर्विण्णोऽहम्
sp016-000173_Vishuddha_4-15	ब्रह्मविद्यया परमपुरुषार्थ इति श्रुत्वा ब्रह्म जिज्ञासितुकामो भवत्पादारविन्दयुगलम् प्राप्तोऽस्मि
sp016-000174_Vishuddha_4-15	तत्कथमहम् न जानीयामात्मानम् ईदृशोऽहमिति
sp016-000175_Vishuddha_4-15	गुरुः भवतु जानासि त्वम् देहादिसङ्घाताद् भिन्नमात्मानम् परलोकसम्बन्धिनम् इति
sp016-000176_Vishuddha_4-15	तथापि तु व्यवहारकाले इष्टप्राप्त्यर्थम् इष्टत्वेनाभिमतम् वस्तु प्रति प्रवर्तमानः
sp016-000177_Vishuddha_4-15	अनिष्टपरिहारार्थम् अनिष्टत्वेनाभिमताद् वस्तुनो निवर्तमानश्च
sp016-000178_Vishuddha_4-15	देहादितादात्म्य ताद्धर्म्यभावनाम् नैव मुञ्चसीति सुविदितमेव भवतोऽपि
sp016-000179_Vishuddha_4-15	तस्मात् मिथ्यैवेदम् यदुच्यते त्वया अहमिति माम् विविक्तम् जानामीति
sp016-000180_Vishuddha_4-15	तिष्ठतु तावदियम् लौकिकव्यवहारकालीना भावना
sp016-000181_Vishuddha_4-15	अभ्युपगम्यापि तव देहादिव्यतिरिक्तात्मनिश्चयोऽस्तीति पृच्छामि
sp016-000182_Vishuddha_4-15	शास्त्रीयव्यवहारेऽपि किम् त्वम् देहादेर्व्युत्थितमात्मानम् विविच्य जानासि इति
sp016-000183_Vishuddha_4-15	यतः शास्त्रोक्तवर्णाश्रमवयोऽवस्थादिमन्तम् आत्मानम् अध्यवसायैव खलु यागादिषु प्रवर्तसे त्वम्
sp016-000184_Vishuddha_4-15	न खलु देहादिगतवर्णाश्रमादीन् आत्मन्यध्यस्य सा प्रवृत्तिः सम्भवति
sp016-000185_Vishuddha_4-15	न च देहाद्यात्मभावनाम् सम्यग्ज्ञानमित्यनुजानासि त्वम्
sp016-000186_Vishuddha_4-15	मिथ्याज्ञानमेव हि देहाद्यात्मबुद्धिरिति
sp016-000187_Vishuddha_4-15	शिष्यः ननु च भगवन् शास्त्रप्रामाण्यादेव ब्राह्मण्यादिज्ञानम् मम जातम्
sp016-000188_Vishuddha_4-15	न तु लौकिकभ्रान्त्या
sp016-000189_Vishuddha_4-15	तथा यागादीनाम् साधनत्वम् स्वर्गादीनाम् तत्फलत्वम् च शास्त्रप्रमाणजनितमेव
sp016-000190_Vishuddha_4-15	प्रमाणभूतेन वेदेन चोदितम् हि कर्म नाम भवति
sp016-000191_Vishuddha_4-15	तदुपदिष्टमेव च पारलौकिकम् साध्यम् तत्साधनम् वा
sp016-000192_Vishuddha_4-15	अहम् तु ततोऽपि विरक्त एव भगवन्तम् प्रपन्नोऽस्मि
sp016-000193_Vishuddha_4-15	नित्यपुरुषार्थसाधनबुभुत्सया इत्यवोचम्
sp016-000194_Vishuddha_4-15	गुरुः न खलु न खलु सोम्य नैवम् मन्तुमर्हसि
sp016-000195_Vishuddha_4-15	यत्कारणम् प्रमाणबुद्धिरपि देहाद्यात्मभावनाम् नातिवर्तते
sp016-000196_Vishuddha_4-15	तथा च एवमपि त्वमात्मानम् याथार्थ्येन न जानासीत्येव स्यात्
sp016-000197_Vishuddha_4-15	यद्येष एव तवाभिप्रायः तर्हि किमित्यूचिवान् ममात्मानम् जानाम्येवेति
sp016-000198_Vishuddha_4-15	प्रमाणबुद्धिरप्यविद्यापुरःसरैव
sp016-000199_Vishuddha_4-15	शिष्यः कथम् पुनर्भगवन् प्रमाणबुद्धिरप्यज्ञानम् भवेत्
sp016-000200_Vishuddha_4-15	यावता प्रमाणैः खलु प्रमाता प्रमेयम् याथातथ्येन विजानाति
sp016-000201_Vishuddha_4-15	अज्ञानम् हि नाम ज्ञानाभावः संशयः विपरीतग्रहणम् वा इति लोके प्रसिद्धमेतत्
sp016-000202_Vishuddha_4-15	प्रमाणम् तु वस्तुयाथात्म्यप्रकाशनसाधनमिति च
sp016-000203_Vishuddha_4-15	तत्र प्रमाणबुद्धिरपि चेत् अज्ञानम्
sp016-000204_Vishuddha_4-15	तर्हि ज्ञानाज्ञानयोरितरेतरत्वप्रसङ्गः सर्वत्र व्यवहारे अनाश्वासश्च स्यात्
sp016-000205_Vishuddha_4-15	अपि चैवम् वेदान्तेष्वपि कथम् विश्वासः प्रमाणत्वाविशेषात्
sp016-000206_Vishuddha_4-15	तदुपदेशप्रवृत्तेरप्यज्ञानान्धकारक्षेत्रानतिक्रमादिति
sp016-000207_Vishuddha_4-15	गुरुः श्रृणु सोम्य यथैतत् सङ्गतम्
sp016-000208_Vishuddha_4-15	न मया प्रमाणाप्रमाणयोरितरेतरभाव प्रतिज्ञातः
sp016-000209_Vishuddha_4-15	येनेत्थम् अभियोगः शोभेत
sp016-000210_Vishuddha_4-15	यत्र तत्र प्रमाणप्रवृत्तिः तत्र तत्र देहेन्द्रियादिषु अहम्ममाभिमानवत एव तदाश्रयत्वेन भाव्यम्
sp016-000211_Vishuddha_4-15	इत्येतावत्तु मयोक्तम्
sp016-000212_Vishuddha_4-15	न हीन्द्रियाणि मनश्च आत्मीयत्वेनानुपादाय प्रत्यक्षादिप्रमाण व्यवहारः सम्भवति
sp016-000213_Vishuddha_4-15	न चेन्द्रियाधिष्ठानभूतम् शरीरमात्मत्वेनागृहीत्वा इन्द्रियादीनाम् प्रमाणानाम् व्यापारयिता कश्चिदवकल्पते
sp016-000214_Vishuddha_4-15	प्रमाणानाम् व्यापारयितैव हि प्रमाता नाम
sp016-000215_Vishuddha_4-15	तस्मात् यथैव लौकिकव्यवहारे तथैव शास्त्रीयव्यवहारेऽपि
sp016-000216_Vishuddha_4-15	प्रमाणप्रमेयबुद्धिरात्माज्ञानपुरःसरैवेति सिद्धम्
sp016-000217_Vishuddha_4-15	शास्त्रम् प्रमाणप्रमेयव्यवहारम् न सत्यत्वेनोपदिशति
sp016-000218_Vishuddha_4-15	नन्वेवम् सति भगवन् कर्मशास्त्रस्य वा वेदान्तशास्त्रस्य वा शास्त्रत्वमेव हीयेत
sp016-000219_Vishuddha_4-15	अज्ञानपुरःसरप्रवृत्तिजनकत्वात्
sp016-000220_Vishuddha_4-15	शास्त्रत्वम् हि नाम अतीन्द्रियार्थविषये सम्यग्ज्ञानजनकत्वमितीष्यते सर्वैरप्यास्तिकैरिति
sp016-000221_Vishuddha_4-15	न पुरुषार्थोपदेशपरत्वात् शास्त्रस्य
sp016-000222_Vishuddha_4-15	कर्मशास्त्रम् तावद् यथाप्राप्तमेव पुरुषस्य प्रमातृत्वम् कर्तृभोक्तृस्वभावत्वम् चोपादाय पुरुषार्थसाधनम् विधत्ते
sp016-000223_Vishuddha_4-15	एवम् वेदान्तशास्त्रमपि संसारहेतोरविद्याया निवर्तिकाम् ब्रह्मविद्याम् उपदिशति मुमुक्षून् प्रतीति
sp016-000224_Vishuddha_4-15	न शास्त्रस्यैतावता अप्रामाण्यम् स्यात्
sp016-000225_Vishuddha_4-15	कर्तृत्वप्रमातृत्वयोः परमार्थत्वेनोपदेशे हि शास्त्रस्य अयथार्थबोधनादप्रामाण्यम् स्यादिति
sp016-000226_Vishuddha_4-15	वेदान्तावगम्यमात्मतत्त्वम्
sp016-000227_Vishuddha_4-15	नन्वेवमपि भगवन् किमवशिष्यते बोद्धव्यम् यथार्थम् आत्मस्वरूपम्
sp016-000228_Vishuddha_4-15	यदवगमनेन वेदान्तशास्त्रस्य प्रामाण्यम् सिध्येत्
sp016-000229_Vishuddha_4-15	का च सा अविद्या यन्निवर्तिका ब्रह्मविद्या अभिमता भवताम्
sp016-000230_Vishuddha_4-15	इदमवशिष्यते यद्वेदान्तैकवेद्यम् अपेतब्रह्मक्षत्रादिभेदम् सर्वात्मकम्
sp016-000231_Vishuddha_4-15	अप्रमातृकर्तृभोक्तृ अद्वैतात्मतत्त्वमवाङ्मनसगोचरम् ब्रह्मसञ्ज्ञकम्
sp016-000232_Vishuddha_4-15	ब्रह्म तम् परादाद् योऽन्यत्रात्मनो ब्रह्म वेद
sp016-000233_Vishuddha_4-15	क्षत्रम् तम् परादाद् योऽन्यत्रात्मनः क्षत्रम् वेद
sp016-000234_Vishuddha_4-15	लोकास्तम् परादुर्योऽन्यत्रात्मनो लोकान् वेद
sp016-000235_Vishuddha_4-15	देवास्तम् परादुर्योऽन्यत्रात्मनो देवान् वेद
sp016-000236_Vishuddha_4-15	भूतानि तम् परादुर्योऽन्यत्रात्मनो भूतानि वेद
sp016-000237_Vishuddha_4-15	सर्वम् तम् परादाद् योऽन्यत्रात्मनः सर्वम् वेद
sp016-000238_Vishuddha_4-15	इदम् ब्रह्मेदम् क्षत्रमिमे लोका इमे देवा इमानि भूतानीदम् सर्वम् यदयमात्मा
sp016-000239_Vishuddha_4-15	एकमेवाद्वितीयम्
sp016-000240_Vishuddha_4-15	यत्र हि द्वैतमिव भवति तदितर इतरम् पश्यति
sp016-000241_Vishuddha_4-15	तदितर इतरम् जिघ्रति
sp016-000242_Vishuddha_4-15	तदितर इतरम् रसयते
sp016-000243_Vishuddha_4-15	तदितर इतरमभिवदति
sp016-000244_Vishuddha_4-15	तदितर इतरम् श्रृणोति
sp016-000245_Vishuddha_4-15	तदितर इतरम् मनुते
sp016-000246_Vishuddha_4-15	तदितर इतरम् स्पृशति
sp016-000247_Vishuddha_4-15	तदितर इतरम् विजानाति
sp016-000248_Vishuddha_4-15	यत्र त्वस्य सर्वमात्मैवाभूत्
sp016-000249_Vishuddha_4-15	तत्केन कम् पश्येत्
sp016-000250_Vishuddha_4-15	तत्केन कम् जिघ्रेत्
sp016-000251_Vishuddha_4-15	तत्केन कम् रसयेत्
sp016-000252_Vishuddha_4-15	तत्केन कमभिवदेत्
sp016-000253_Vishuddha_4-15	तत्केन कम् श्रृणुयात्
sp016-000254_Vishuddha_4-15	तत्केन कम् मन्वीत
sp016-000255_Vishuddha_4-15	तत्केन कम् स्पृशेत्
sp016-000256_Vishuddha_4-15	तत्केन कम् विजानीयात्
sp016-000257_Vishuddha_4-15	यतो वाचो निवर्तन्ते अप्राप्य मनसा सह
sp016-000258_Vishuddha_4-15	इत्यादिश्रुतिभ्यो ह्येवंस्वभावकोऽयम् ब्रह्मात्मेति गम्यते
sp016-000259_Vishuddha_4-15	ज्ञेयम् यत्तत्प्रवक्ष्यामि यज्ज्ञात्वाऽमृतमश्नुते
sp016-000260_Vishuddha_4-15	अनादिमत्परम् ब्रह्म न सत्तन्नासदुच्यते
sp016-000261_Vishuddha_4-15	सर्वतः पाणीपादम् तत् सर्वतोऽक्षिशिरोमुखम्
sp016-000262_Vishuddha_4-15	सर्वतः श्रुतिमल्लोके सर्वमावृत्त्य तिष्ठति
sp016-000263_Vishuddha_4-15	सर्वेन्द्रियगुणाभासम् सर्वेन्द्रियविवर्जितम्
sp016-000264_Vishuddha_4-15	असक्तम् सर्वभृच्चैव निर्गुणम् गुणभोक्तृ च
sp016-000265_Vishuddha_4-15	इत्यादिश्रुतिस्मृतिभ्यश्च
sp016-000266_Vishuddha_4-15	वेदान्तैरविद्यानिवर्तनद्वारा ब्रह्म प्रतिपाद्यते
sp016-000267_Vishuddha_4-15	यद्येवम् भगवन् कथम् तद् वेदान्तैरपि प्रतिपादनीयम् भवेद् ब्रह्म
sp016-000268_Vishuddha_4-15	यत्कारणम् तदवाङ्मनसगोचरम् इति तैरेवोद्घोष्यते
sp016-000269_Vishuddha_4-15	कर्तृत्वप्रमातृत्वयोर्वा अपरमार्थत्वम् केन प्रमाणेन जिज्ञासुना निश्चेयमिति चित्रीयते मन्मनः
sp016-000270_Vishuddha_4-15	एतत् सर्वम् यथा मम हृदयमागच्छेत्
sp016-000271_Vishuddha_4-15	तथा विशदय्य अनुगृह्णातु भगवानिति सम्प्रार्थये
sp016-000272_Vishuddha_4-15	श्रृणु सौम्य यथैतत् सर्वम् उपपद्यते
sp016-000273_Vishuddha_4-15	ब्रह्म तावत्तव मम सर्वेषाम् च प्राणिनाम् आत्मभूतम्
sp016-000274_Vishuddha_4-15	न चात्मा नामागन्तुकः कस्यचित् स्वयंसिद्धत्वात्
sp016-000275_Vishuddha_4-15	अत एव नाऽऽत्मा आत्मनः प्रमाणमपेक्ष्य सिध्यति
sp016-000276_Vishuddha_4-15	तस्य हि लोके प्रमातृत्वेनाभिमतस्य प्रत्यक्षादीनि प्रमाणानि अप्रसिद्धप्रमेयसिद्धये उपादीयन्ते
sp016-000277_Vishuddha_4-15	तत्रैवम् सति प्रमेयविषय एव प्रश्नो युक्तः केन प्रमाणेनासौ सिध्यतीति
sp016-000278_Vishuddha_4-15	न तु प्रमाणविषये प्रमातृविषये वा
sp016-000279_Vishuddha_4-15	तस्मात् न युक्तोऽयम् प्रश्नः
sp016-000280_Vishuddha_4-15	तथा च श्रुतिः एकधैवानुद्रष्टव्यमेतदप्रमयम् ध्रुवम्
sp016-000281_Vishuddha_4-15	विरजः पर आकाशादज आत्मा महान् ध्रुवः इति
sp016-000282_Vishuddha_4-15	कथम् तर्हि आत्मा विज्ञातव्यः
sp016-000283_Vishuddha_4-15	आत्मविद्यैव च संसारहेतुः इति च
sp016-000284_Vishuddha_4-15	न हि स्वतःसिद्धस्यापि अज्ञातत्वम् ज्ञातव्यत्वम् वा सम्भवि
sp016-000285_Vishuddha_4-15	तदिदम् प्रागेवोक्तम् मया
sp016-000286_Vishuddha_4-15	आत्मन एव सतोऽप्यविद्यया देहाद्यनात्मभूतस्य ज्ञातव्यत्वम् प्राप्यत्वम् चावकल्पत इति
sp016-000287_Vishuddha_4-15	यत्पुनश्चोद्यते कथम् वेदान्तैरपि आत्मा अवाङ्मनसगोचरः सन् प्रतिपाद्येतेति
sp016-000288_Vishuddha_4-15	तदप्येतेनैव परिहृतम् भवति
sp016-000289_Vishuddha_4-15	अविद्यानिवर्तनेनैवात्मप्रतिपादकत्वम् अभिमतम् वेदान्तानाम्
sp016-000290_Vishuddha_4-15	न तु अज्ञातात्मवस्तुज्ञापनेनेति
sp016-000291_Vishuddha_4-15	अत्र मे महान् संशयः
sp016-000292_Vishuddha_4-15	किमविद्या सती असती वा इति
sp016-000293_Vishuddha_4-15	यदि सा सती कथम् वेदान्तैः शब्दमात्रस्वरूपैर्निवर्त्येत
sp016-000294_Vishuddha_4-15	अथाऽसती सा किमस्ति निवर्त्यम् वेदान्तवाक्यजनितविद्यया इति
sp016-000295_Vishuddha_4-15	प्रमेयस्य हि प्रमाणात् प्रागविदितत्वम्
sp016-000296_Vishuddha_4-15	प्रमाणव्यापाराच्च विदितत्वम् फलमित्युपपद्येतापि विद्याविद्याविषयत्वम्
sp016-000297_Vishuddha_4-15	स्वयंसिद्धस्य पुनरप्रमेयस्य कीदृशी स्यादविद्या
sp016-000298_Vishuddha_4-15	यद्व्यवधानात् आत्मा अविदितः सन्
sp016-000299_Vishuddha_4-15	विद्यया विदितो भवेदिति न शक्नोमि चिन्तयितुमपि
sp016-000300_Vishuddha_4-15	श्रृणु सोम्य त्वम् निपुणोऽसि विचारणे
sp016-000301_Vishuddha_4-15	सत्यमेवेदम् आत्मविषये नैव विदितत्वम् अविदितत्वम् वा सम्भवतीति
sp016-000302_Vishuddha_4-15	तथा हि श्रुतिः अन्यदेव तद्विदितादथो अविदितादधि इति
sp016-000303_Vishuddha_4-15	तथापि सर्वसाक्षिणि चिदात्मके प्रत्यगात्मनि अहम्प्रत्ययविषयताम्
sp016-000304_Vishuddha_4-15	अहम्प्रत्ययिनि च सर्वसाक्षिप्रत्यगात्मत्वम् चाध्यस्यति जनः
sp016-000305_Vishuddha_4-15	यथैव अहम्प्रत्ययविषये अविद्याकृतात्मनि देहादीन् देहादिषु अहम्प्रत्यय विषयमात्मानम्
sp016-000306_Vishuddha_4-15	एवमात्मानात्मनोरन्योन्यस्म्मिन्नन्योन्य धर्मांश्चाध्यस्यति
sp016-000307_Vishuddha_4-15	सोऽयमद्वितीयकूटस्थचिदात्मानात्मनोर्विषयविषयिणोः सत्यानृतस्वरूपयोरन्योन्यस्मिन् अन्योन्यात्मकताध्यासोऽन्योन्यधर्मवत्ताध्यासश्च
sp016-000308_Vishuddha_4-15	आत्मानात्मस्वरूपविवेकाभावनिबन्धनमिथ्याप्रत्ययरूपत्वात् अविद्येति मन्यते तत्त्वविद्भिः
sp016-000309_Vishuddha_4-15	तद्विवेकेन च आत्मायम् परमार्थसत्यरूपः
sp016-000310_Vishuddha_4-15	अनात्मा तु अहमादिः सर्वोऽनृत एव सत्य इवावभासमानोऽपि
sp016-000311_Vishuddha_4-15	इति वस्तुस्वरूपावधारणम् विद्या इति च
sp016-000312_Vishuddha_4-15	सेयम् यथाभिवर्णिता अविद्या अध्यासलक्षणा
sp016-000313_Vishuddha_4-15	यद्व्यवहित इव भाति नित्यापरोक्षस्वभावोऽप्यात्मा अविवेकिनाम्
sp016-000314_Vishuddha_4-15	एतन्निवृत्त्यर्थमेव सर्वे वेदान्ताः प्रवर्तन्ते इत्यवोचम्
sp016-000315_Vishuddha_4-15	यः पुनः संशयस्तव किमियमविद्या सती वा असती वा
sp016-000316_Vishuddha_4-15	यदि सती कथम् सा वेदान्तैर्निवर्त्येत
sp016-000317_Vishuddha_4-15	अथासती किमस्ति तन्निवर्त्यम्
sp016-000318_Vishuddha_4-15	इति न स युक्तः संशयः
sp016-000319_Vishuddha_4-15	यत्कारणमनात्मस्वाभाव्यात् सापि अविद्यादृष्ट्यैव सतीव
sp016-000320_Vishuddha_4-15	वस्तुतस्त्वात्मत्वेन तदन्यत्वेन वा अनिर्वचनीयैव
sp016-000321_Vishuddha_4-15	न ह्यविद्यावान् ताम् निरूपयितुम् शक्नोति
sp016-000322_Vishuddha_4-15	तस्य अविद्यावानहम् इति बुद्धेरभावात्
sp016-000323_Vishuddha_4-15	विद्योदयात् परम् तु सा आत्मनोऽन्यत्वेन नासीदस्ति भविष्यतीति
sp016-000324_Vishuddha_4-15	अध्यारोपापवादन्यायमनुसृत्य विद्याविद्योपदेशः
sp016-000325_Vishuddha_4-15	कस्येयम् अविद्या तर्हि
sp016-000326_Vishuddha_4-15	न तावदात्मनः
sp016-000327_Vishuddha_4-15	यस्मात् तस्य नित्यशुद्धबुद्धमुक्तस्वभावत्वम् ब्रूथ
sp016-000328_Vishuddha_4-15	न चाऽन्योऽस्ति तस्मात्
sp016-000329_Vishuddha_4-15	यतोऽद्वितीयम् ब्रह्मैव स इत्यपि ब्रूथ
sp016-000330_Vishuddha_4-15	न खलु सौम्य वेदान्तैरविद्यानिरूपणम् प्रारभ्यते
sp016-000331_Vishuddha_4-15	येनेत्थम् चोद्यम् स्यात्
sp016-000332_Vishuddha_4-15	त्वमेव तु ब्रूषे ममाविद्या इति
sp016-000333_Vishuddha_4-15	यतो ब्रह्मविद्याम् ज्ञात्वा संसारान्मुच्येयम् इत्याशंससे
sp016-000334_Vishuddha_4-15	ब्रह्मस्वरूपत्वमात्मनोऽजानन्नेव हि पृच्छसि कस्येयम् इति
sp016-000335_Vishuddha_4-15	वेदान्तैस्तु खलु नित्यशुद्धबुद्धमुक्तस्वभावम् ब्रह्मैव त्वम्
sp016-000336_Vishuddha_4-15	न कस्याप्यविद्या इत्येवोच्यते
sp016-000337_Vishuddha_4-15	नाद्यापि भगवन् अविद्याया विषये मम संशयः सर्वथा निवर्तितः
sp016-000338_Vishuddha_4-15	नित्यशुद्धबुद्धमुक्तस्वरूप एव सन्नहम्
sp016-000339_Vishuddha_4-15	कदा किन्निमित्तम् स्वरूपम् विस्मृत्य एतस्मिन् अविद्याक्षेत्रे संसारेऽवतीर्णः
sp016-000340_Vishuddha_4-15	न हि निरविद्यमेव सत् विशुद्धम् ब्रह्म कदाचित्
sp016-000341_Vishuddha_4-15	अकस्मादेव कथञ्चित् अविद्यावत्त्वम् आपेदे इति शुध्यति वचः
sp016-000342_Vishuddha_4-15	न च निर्दुष्टाः प्रमाणभूताः सन्तो वेदान्ताः नित्यशुद्धबुद्धमुक्तस्वभावमेव सन्तमात्मानम् प्रति
sp016-000343_Vishuddha_4-15	कमपि विषयम् बुबोधयिषन्तीति युज्यते
sp016-000344_Vishuddha_4-15	कथम् वा अवाङ्मनसगोचरस्य ब्रह्मणः स्वरूपम् वेदान्तैरुपदिश्येत
sp016-000345_Vishuddha_4-15	मुमुक्षुभिर्वा केन साधनेन विज्ञायेतेति
sp016-000346_Vishuddha_4-15	अहो मोहस्य वैभवम्
sp016-000347_Vishuddha_4-15	परिहृतमेव संशयम् अपरिहृतमिव किमित्युपस्थापयति भवान्
sp016-000348_Vishuddha_4-15	अविद्या कस्यापि नास्त्येव
sp016-000349_Vishuddha_4-15	नित्यशुद्धबुद्धमुक्तब्रह्मस्वरूप एवासि
sp016-000350_Vishuddha_4-15	इत्येव वेदान्ता बोधयन्तीति खलु मयोक्तम्
sp016-000351_Vishuddha_4-15	किम् तन्न श्रुतम् त्वया
sp016-000352_Vishuddha_4-15	अविद्यमानामेवाविद्याम् विद्यमानामिव विभाव्य
sp016-000353_Vishuddha_4-15	ब्रह्मतत्त्वम् बुभुत्सूनाम् कृते एतामविद्याम् नैसर्गिकीम् लोकसिद्धाम् सिद्धवदध्यारोप्य
sp016-000354_Vishuddha_4-15	प्रमातृत्वकर्तृत्वभोक्तृत्वादिसर्वानर्थमज्ञैर्विकल्पितम् आपोदितम् प्रवृत्ता वेदान्ता नेदन्तया ब्रह्म विषयीकृत्य प्रतिपादयिषन्ति
sp016-000355_Vishuddha_4-15	किम् तर्हि प्रत्यगात्मत्वेनाविषयतया प्रतिपादयन्तः वेद्यवेदितृवेदनादिभेदमपनयन्तीति तत्त्वम्
sp016-000356_Vishuddha_4-15	तस्मात् उपाधिकृतम् प्रमातृत्वादि सिद्धवत् परिकल्प्यैव आत्मतत्त्वमुपदिशन्ति
sp016-000357_Vishuddha_4-15	उपदेशानन्तरम् कल्पितमप्यपवदन्तीति निश्चिनु
sp016-000358_Vishuddha_4-15	तथा हि वेदान्तसम्प्रदायविदः प्राहुः
sp016-000359_Vishuddha_4-15	अध्यारोपापवादाभ्याम् निष्प्रपञ्चम् प्रपञ्च्यते इति
sp016-000360_Vishuddha_4-15	विकल्पो विनिवर्तेत कल्पितो यदि केनचित्
sp016-000361_Vishuddha_4-15	उपदेशादयम् वादो ज्ञाते द्वैतम् न विद्यते इति च
sp016-000362_Vishuddha_4-15	अनुभवैकगम्यम् ब्रह्म
sp016-000363_Vishuddha_4-15	अपगतो भगवत्प्रसादात् अविद्यागतः संशयः
sp016-000364_Vishuddha_4-15	जिज्ञासवः पुनः केन साधनेन तद् ब्रह्म विजानीयुः स्वात्मत्वेन
sp016-000365_Vishuddha_4-15	इत्येतत्तु भगवान् मे ज्ञापयितुमर्हति
sp016-000366_Vishuddha_4-15	एतदपि खलु सोम्य उक्तमेव मया
sp016-000367_Vishuddha_4-15	वेदान्तैर्यथा यथा तत्स्वरूपमुपदिश्यते
sp016-000368_Vishuddha_4-15	तथा तथा स्वानुभवमेव साधनीकृत्य विज्ञातुमर्हसि
sp016-000369_Vishuddha_4-15	न हि स्वयंसिद्धमात्मवस्तु बाह्यप्रमेयपदार्थ इव प्रमाणेन परिच्छेद्यम् भवेत्
sp016-000370_Vishuddha_4-15	अतोऽनुभवेनैव ब्रह्म स्वात्मत्वेन विजिज्ञासस्व
sp016-000371_Vishuddha_4-15	एवम् तर्हि भगवन् ब्रह्मण्यपि प्रमाणप्रमेयविभागोऽस्तीत्येवापन्नम्
sp016-000372_Vishuddha_4-15	यावता अनुभवस्तत्र प्रमाणम् तेन च ब्रह्म प्रमीयत इति
sp016-000373_Vishuddha_4-15	कथमेतद् विजानीयाम् अद्वितीयम् ब्रह्म ममाऽऽत्मा अनुभवेन ज्ञातव्यम् चेति
sp016-000374_Vishuddha_4-15	नन्वेतदपि विप्रतिषिद्धम्
sp016-000375_Vishuddha_4-15	अप्रमेयम् तत् स्वात्मभूतमेव
sp016-000376_Vishuddha_4-15	इति विज्ञाने प्रमाणप्रमेयविभागानवतारात्
sp016-000377_Vishuddha_4-15	श्रुत्युपदिष्टविधया अतद्धर्मवारणेनैव एकरूपम् तत् इति ज्ञाने हि न विरोधः
sp016-000378_Vishuddha_4-15	न च जिज्ञासायाः फलाभावः
sp016-000379_Vishuddha_4-15	अनुभवैकदेशेन तत्तदध्यारोपितांशापोहेनान्ततः परमानुभवरूपफलावसानत्वाद् विचारस्य
sp016-000380_Vishuddha_4-15	तथा चोक्तम् सम्प्रदायविद्भिः
sp016-000381_Vishuddha_4-15	न धर्मजिज्ञासायामिव श्रुत्यादय एव प्रमाणम् ब्रह्मजिज्ञासायाम्
sp016-000382_Vishuddha_4-15	किम् तु श्रुत्यादयोऽनुभवादयश्च यथासम्भवम् इह प्रमाणम्
sp016-000383_Vishuddha_4-15	अनुभवावसानत्वात् भूतवस्तुविषयत्वाच्च ब्रह्मज्ञानस्य इति
sp016-000384_Vishuddha_4-15	एवम् च न प्रमाणप्रमेयविभागो भवत्यत्र
sp016-000385_Vishuddha_4-15	प्रमाणभूतानुभवैकदेशानामपि फलभूतानुभवस्येव ब्रह्मात्माव्यतिरेकात् अनुभवस्वरूपत्वाच्च ब्रह्मात्मनः
sp016-000386_Vishuddha_4-15	तदप्युक्तम् अभियुक्तैः
sp016-000387_Vishuddha_4-15	अकल्पकमजम् ज्ञानम् ज्ञेयाभिन्नम् प्रचक्षते
sp016-000388_Vishuddha_4-15	ब्रह्म ज्ञेयमजम् नित्यमजेनाजम् विबुध्यते इति
sp016-000389_Vishuddha_4-15	ननु भगवन् अनुभवोऽपि प्रतिव्यक्ति भिन्नभिन्नो भवति
sp016-000390_Vishuddha_4-15	शीतोष्णाद्यनुभववत्
sp016-000391_Vishuddha_4-15	तत्र कस्य वाऽनुभवः सर्वसम्प्रतिपन्नः स्यात्
sp016-000392_Vishuddha_4-15	अपि च सर्वसिद्धान्तानामपि स्वस्वानुभवापेक्षया उपपन्नत्वमेवाङ्गीक्रियते वादिभिः
sp016-000393_Vishuddha_4-15	न खलु सर्वशून्यवाद्यापि तर्केण स्वसिद्धान्तमनुभ सिद्धत्वेन न साधयतीति
sp016-000394_Vishuddha_4-15	न मया शीतोष्णाद्यनुभववत् वेदनारूपोऽनुभवोऽभिप्रेतः
sp016-000395_Vishuddha_4-15	किम् तर्हि साक्षादात्मानुभव एव
sp016-000396_Vishuddha_4-15	न हि कश्चित् संशेते स्वात्मनि
sp016-000397_Vishuddha_4-15	आत्मा वा न वा इति
sp016-000398_Vishuddha_4-15	सार्वत्रिकश्चायमनुभवो न कैश्चिदपि तार्किकैरपह्नोतुम् शक्यते
sp016-000399_Vishuddha_4-15	अनुभवमात्रशरणा हि वादाः सर्वप्रमाणविदाम् तार्किकाणाम् च
sp016-000400_Vishuddha_4-15	अनुभवपर्यवसायीन्येव हि प्रमाणानि प्रमाणत्वेन परिगण्यन्ते
sp016-000401_Vishuddha_4-15	न च शून्यवाद्यापि कञ्चित् तर्कम् एतादृशानुभवापर्यवसायिनम् तर्कत्वेनोपस्थापयितुम् क्षमते
sp016-000402_Vishuddha_4-15	प्रतिवादितार्किकैरपि खलु अनुभवानुसारि तर्क एव अनुभव पर्यवसायी सत्तर्कत्वेनाभ्युपगम्यत इति
sp016-000403_Vishuddha_4-15	यथोक्तम् तर्कतत्त्वविद्भिः सुरेश्वराचार्यैः
sp016-000404_Vishuddha_4-15	इमम् प्राश्निकमुद्दिश्य तर्कज्वरभृशातुराः
sp016-000405_Vishuddha_4-15	त्वाच्छिरस्कवचोजालैर्मोहयन्तीतरेतरम् इति
sp016-000406_Vishuddha_4-15	तस्मात् सर्ववेदान्तगम्यम् अनुभवस्वरूपमात्मानम् सार्वत्रिकानुभववेद्यम् न व्यभिचरितवैयक्तिकानुभवैस्तुलयितुमर्हसि
sp016-000407_Vishuddha_16-17	वेदान्तवाक्यानाम् तत्स्थपदानाम् च ब्रह्मात्मन्येव समन्वयः
sp016-000408_Vishuddha_16-17	नन्वेवमपि भगवन् सर्वैरपि वेदान्तैरयमेव तात्पर्येण बुबोधयिषितोऽर्थ इति कथम् विश्वसिमि
sp016-000409_Vishuddha_16-17	अन्यथान्यथैव प्रस्थितत्वदर्शनाद् वेदान्तानाम्
sp016-000410_Vishuddha_16-17	तथा हि ईशावास्यमिदगम् सर्वम्
sp016-000411_Vishuddha_16-17	इति वाजसनेयिनाम् संहितोपनिषदि सर्वस्यापीश्वरव्याप्तत्वमुच्यते
sp016-000412_Vishuddha_16-17	तलवकाराणामुपनिषदि तु केनेषितम् पतति प्रेषितम् मनः इति
sp016-000413_Vishuddha_16-17	प्रश्नपूर्वकम् अन्तर्बहिष्करणानाम् केनापि देवेन प्रयुक्तानाम् स्वविषये प्रवृत्तिर्निरूप्यते
sp016-000414_Vishuddha_16-17	काठके च उशन ह वै वाजश्रवसः सर्ववेदसम् ददौ
sp016-000415_Vishuddha_16-17	इति किञ्चित् पुरावृत्तमुपक्रम्य
sp016-000416_Vishuddha_16-17	येयम् प्रेते विचिकित्सा मनुष्येऽस्तीत्येके नायमस्तीति चैके
sp016-000417_Vishuddha_16-17	इति प्रश्नपूर्वकम् प्रेतस्यास्तित्वमधिकृत्य चिन्ता प्रतानिता
sp016-000418_Vishuddha_16-17	आथर्वणानाम् मुण्डकोपनिषद्यपि तथैव ब्रह्मा देवानाम् प्रथमः सम्बभूव इति वृत्तान्तमेवोपक्रम्य
sp016-000419_Vishuddha_16-17	कस्मिन्नु भगवो विज्ञाते सर्वमिदम् विज्ञातम् भवति इति सर्वज्ञताप्राप्तिप्रकारो विचारितः
sp016-000420_Vishuddha_16-17	प्रश्नोपनिषदि तु भारद्वाजादिमुखेऽन्यान्यानेव प्रश्नान् उत्थाप्य उत्तरम् दीयते
sp016-000421_Vishuddha_16-17	माण्डूक्योपनिषदि पुनः ओमित्येतदक्षरमिदम् सर्वम् इत्योङ्कारस्य सर्वात्मत्वम् निरूप्यते
sp016-000422_Vishuddha_16-17	तैत्तिरीयके तु विविधा उपासना अनुक्रम्य
sp016-000423_Vishuddha_16-17	ब्रह्मविदाप्नोति परम् इति ब्रह्मविद्यया परप्राप्तिरुच्यते
sp016-000424_Vishuddha_16-17	ऐतरेयेऽपि आत्मा वा इदमेक एवाग्र आसीत् इत्युपक्रम्य
sp016-000425_Vishuddha_16-17	परमात्मनः सकाशात् जगत्सृष्ट्यादि आत्मनो जन्मादिकम् चोपवर्ण्यते
sp016-000426_Vishuddha_16-17	छान्दोग्ये उद्गीथाद्युपासनानि बहु विधान्यनुक्रम्य
sp016-000427_Vishuddha_16-17	श्वेतकेतुनारदादीन् प्रत्यात्मोपदेशः क्रियमाणो दृश्यते
sp016-000428_Vishuddha_16-17	बृहदारण्यके तु द्वया ह प्राजापत्याः इति प्राणविद्यामुक्त्वा ब्रह्मात्मविद्यापि बहुधा प्रतिपाद्यते
sp016-000429_Vishuddha_16-17	तत्रैवम् स्थिते कथमहम् निश्चिनोमि यत् सर्वेष्वपि वेदान्तेषु ब्रह्मात्मैकत्वमेव तात्पर्येण प्रतिपाद्यत इति
sp016-000430_Vishuddha_16-17	सत्यमेवम्
sp016-000431_Vishuddha_16-17	गुरुसम्प्रदायक्रमेणाश्रुतवेदान्तानाम् तर्कप्रधानानाम् अन्यथान्यथैव प्रतिवेदान्तमुपदेश इति भाति
sp016-000432_Vishuddha_16-17	लब्धगुरुदेवताप्रसादानाम् तु सर्वेष्वपि वेदान्तेषु वाक्यानि ब्रह्मात्मैकत्वप्रतिपादकत्वेनैव समन्वितानि
sp016-000433_Vishuddha_16-17	वाक्यगतानि च पदानि ब्रह्मात्मस्वरूपविषये एव समन्वितानीति निःसन्दिग्ध प्रतीतिर्भवति
sp016-000434_Vishuddha_16-17	तथा हि श्रुतिः यस्य देवे परा भक्तिर्यथा देवे तथा गुरौ
sp016-000435_Vishuddha_16-17	तस्यैते कथिता ह्यर्थाः प्रकाशन्ते महात्मनः इति
sp016-000436_Vishuddha_16-17	न नरेणावरेण प्रोक्त एष सुविज्ञेयो बहुधा चिन्त्यमानः
sp016-000437_Vishuddha_16-17	अनन्यप्रोक्ते गतिरत्र नास्त्यणीयान् ह्यतर्क्यमणुप्रमाणात्
sp016-000438_Vishuddha_16-17	नैषा तर्केण मतिरापनेया प्रोक्तान्येनैव सुज्ञानाय प्रेष्ठ इति च
sp016-000439_Vishuddha_16-17	ननु भगवन् यदि वेदान्तवाक्यानाम् तत्रत्यपदानाम् च ब्रह्मात्मन्येव समन्वयः
sp016-000440_Vishuddha_16-17	कथम् तस्य वाङ्मनसयोरगोचरत्वश्रुतिः
sp016-000441_Vishuddha_16-17	यतो वाचो निवर्तन्ते अप्राप्य मनसा सह इति
sp016-000442_Vishuddha_16-17	स्मर्तुमर्हसि वत्स
sp016-000443_Vishuddha_16-17	यथाऽवोचम् अध्यारोपापवादाभ्यामेव वेदान्तः प्रतिपाद्यते ब्रह्मेति
sp016-000444_Vishuddha_16-17	सार्वत्रिकानुभवप्रमाणेनैव तदविरोधितर्केण च वेदितव्यम् तदिति च
sp016-000445_Vishuddha_16-17	सर्वेषामपि वेदान्तानाम् ब्रह्मात्मैकत्वे परमतात्पर्यम्
sp016-000446_Vishuddha_16-17	कथम् तर्हि नानार्थप्रतीतिर्वेदान्तानाम्
sp016-000447_Vishuddha_16-17	अधिकारिभेदापेक्षया तत्र क्वचिदुपासनानि
sp016-000448_Vishuddha_16-17	क्वचित् कर्माणि चोक्तानि वेदान्तेषु
sp016-000449_Vishuddha_16-17	परमतात्पर्येण तु ब्रह्मात्मैकत्वमेव प्रतिपाद्यते
sp016-000450_Vishuddha_16-17	तथा ह्यभियुक्तवचनम् आश्रमास्त्रिविधा हीनमध्यमोत्कृष्टदृष्टयः
sp016-000451_Vishuddha_16-17	उपासनोपदिष्टेयम् तदर्थमनुकम्पया इति
sp016-000452_Vishuddha_16-17	तद् यत्र न विधिविभक्तिः श्रूयते ब्रह्मात्मवस्तुप्रतिपादनमेव चाधिक्रियते
sp016-000453_Vishuddha_16-17	तादृशानि ब्रह्मात्मवाक्यानि श्रुत्वा मत्वा वेदार्थम् निश्चेतुमर्हसि
sp016-000454_Vishuddha_16-17	तथा हि संहितोपनिषदि वाजसनेयिनाम्
sp016-000455_Vishuddha_16-17	असुर्या नाम ते लोका अन्धेन तमसावृताः
sp016-000456_Vishuddha_16-17	तांस्ते प्रेत्याभिगच्छन्ति ये के चात्महनो जनाः
sp016-000457_Vishuddha_16-17	इत्यज्ञजननिन्दापूर्वकम्
sp016-000458_Vishuddha_16-17	अनेजदेकम् मनसो जवीयो नैनद्देवा आप्नुवन् पूर्वमर्षत्
sp016-000459_Vishuddha_16-17	तद्धावतोऽन्यानत्येति तिष्ठत्तस्मिन्नपो मातरिश्वा दधाति
sp016-000460_Vishuddha_16-17	इत्यादिना विरुद्धधर्माक्रान्तमिव ब्रह्म निर्दिश्य
sp016-000461_Vishuddha_16-17	निर्धर्मकमेकरूपमेव तदित्युपदिशति
sp016-000462_Vishuddha_16-17	यस्मिन् सर्वाणिभूतान्यात्मैवाभूद्विजानतः
sp016-000463_Vishuddha_16-17	तत्र को मोहः कः शोकः एकत्वमनुपश्यतः
sp016-000464_Vishuddha_16-17	इति चाऽऽत्मैकत्वमुक्त्वा ज्ञानफलम् च सङ्कीर्त्य
sp016-000465_Vishuddha_16-17	स पर्यगाच्छुक्रमकायमव्रणमस्नाविरम् शुद्धमपापविद्धम् इति
sp016-000466_Vishuddha_16-17	स्वरूपेण अद्वैतात्मतत्त्वमेकमेव सर्वसंसारनिमित्तोपाधिवर्जितमिति ब्रवीति
sp016-000467_Vishuddha_16-17	ततश्च ईशावास्यमिदम् सर्वम् इत्युपक्रमे अध्यारोपदृष्ट्या उपन्यस्तमपोदितम् भवति
sp016-000468_Vishuddha_16-17	तथा तलवकारोपनिषदि श्रोत्रस्य श्रोत्रम् मनसो मनः
sp016-000469_Vishuddha_16-17	इत्यादिना सर्वेषामपि बाह्यान्तःकरणानाम् परमार्थचैतन्यप्रयुक्तचिदाभासवतामेव स्वरूप स्थितिव्यापारवत्त्वमुक्त्वा
sp016-000470_Vishuddha_16-17	अन्यदेव तद्विदितादथो अविदितादधि
sp016-000471_Vishuddha_16-17	इति विदिताविदितविलक्षणम् स्वयम्प्रसिद्धमात्मतत्त्वमित्युक्त्वा
sp016-000472_Vishuddha_16-17	प्रतिबोधविदितम् मतम् इति प्रतिबुद्धि वृत्तिसाक्षितया अनुभवैकगम्यम् तदित्यविषयभूतम् सर्वसाक्षिणमेव ब्रह्मात्मानम् दर्शयति
sp016-000473_Vishuddha_16-17	एवम् च तदेव ब्रह्म त्वम् विद्धि इत्यध्यारोपदृष्ट्या यदुक्तम् तदपोदितम् भवति
sp016-000474_Vishuddha_16-17	एवमेव काठकेऽपि तम् दुर्दर्शम् गूढमनुप्रविष्टम् गुहाहितम् गह्वरेष्ठम् पुराणम् इति
sp016-000475_Vishuddha_16-17	शरीरे हृदयगुहायाम् स्थितत्वेनाध्यारोपदृष्ट्या उपन्यस्तस्य आधाराधेयभावस्य संसारित्वाभासस्य च
sp016-000476_Vishuddha_16-17	न जायते म्रियते वा
sp016-000477_Vishuddha_16-17	आसीनो दूरम् व्रजति शयानो याति सर्वतः इत्यपवादः क्रियते
sp016-000478_Vishuddha_16-17	तथा यस्तु विज्ञानवान् भवति समनस्क सदा शुचिः
sp016-000479_Vishuddha_16-17	स तु तत्पदमाप्नोति यस्माद् भूयो न जायते
sp016-000480_Vishuddha_16-17	इत्यादिनाऽध्यारोपितप्राप्यत्वस्य अनाद्यनन्तम् महतः परम् ध्रुवम् निचाय्य तन्मृत्युमुखात् प्रमुच्यते
sp016-000481_Vishuddha_16-17	इत्यनन्तत्वकीर्तनेन साक्षादनुभवेनैव मृत्युमुखात् प्रमोककथनेन चापवादः क्रियते
sp016-000482_Vishuddha_16-17	एवमग्रेतन वल्लीष्वपि अध्यारोपापवादौ तत्र तत्र द्रष्टव्यौ
sp016-000483_Vishuddha_16-17	एवम् मुण्डकोपनिषद्यपि यत्तदद्रेश्यमग्राह्यम्
sp016-000484_Vishuddha_16-17	सुसूक्ष्मम् तदव्ययम् यद्भूतयोनिम् परिपश्यन्ति धीराः
sp016-000485_Vishuddha_16-17	इति सूत्रोपन्यासपूर्वकम् तद्वृत्तिस्थानीयत्वेन अक्षरम् पुरुषः सत्यम् इति चाभिधीयमानाद् ब्रह्मणः सकाशादेव
sp016-000486_Vishuddha_16-17	सर्वाध्यात्मिकादिजगत्सृष्टिम् प्रपञ्च्य ब्रह्मैवेदममृतम् पुरस्ताद् ब्रह्म पश्चाद् ब्रह्म दक्षिणतश्चोत्तरेण
sp016-000487_Vishuddha_16-17	अधश्चोर्ध्वम् च प्रसृतम् ब्रह्मैवेदम् विश्वमिदम् वरिष्ठम्
sp016-000488_Vishuddha_16-17	इति सर्वकार्यकारणभावस्यापवादः क्रियते
sp016-000489_Vishuddha_16-17	एवम् प्रश्नोपनिषद्यपि गार्ग्यप्रश्ने
sp016-000490_Vishuddha_16-17	भगवन्नेतस्मिन् पुरुषे कानि स्वपन्ति
sp016-000491_Vishuddha_16-17	इत्यादिना अवस्थात्रयविषयम् प्रश्नमुत्थाप्य
sp016-000492_Vishuddha_16-17	सुषुप्त्युपन्यासेन एतत्सर्वम् पर आत्मनि सम्प्रतिष्ठते
sp016-000493_Vishuddha_16-17	इति पृथिव्यादिभूतानाम् तत्तन्मात्राणाम् च प्राणान्तानाम् लयमुक्त्वा
sp016-000494_Vishuddha_16-17	जीवस्यापि स परेऽक्षरे आत्मनि सम्प्रतिष्ठते इति
sp016-000495_Vishuddha_16-17	तस्मिन्नेवाक्षरे सम्प्रतिष्ठानम् प्रदर्श्य
sp016-000496_Vishuddha_16-17	यस्मिन् परेऽक्षरे सर्वम् सम्प्रतिष्ठते
sp016-000497_Vishuddha_16-17	तद्विज्ञानेनैव सर्वज्ञता भवतीति
sp016-000498_Vishuddha_16-17	विज्ञानात्मा सह देवैश्च सर्वैः प्राणा भूतानि सम्प्रतिष्ठन्ति यत्र
sp016-000499_Vishuddha_16-17	तदक्षरम् वेदयते यस्तु सोम्य स सर्वज्ञः सर्वमेवाविवेश
sp016-000500_Vishuddha_16-17	इति वचनेनोपसंहरन् पिप्पलादः सर्वमप्यध्यारोपितम् ब्रह्मण्यपवदतीति गम्यते
sp016-000501_Vishuddha_16-17	माण्डूक्ये तु अभिधानाभिधेयविभागरहित ओङ्कार एवेदम् सर्वम् इति प्रतिज्ञाय
sp016-000502_Vishuddha_16-17	अभिधेयप्राधान्येनावस्थात्रयसाक्षिभूतम् वैश्वानरादिसञ्ज्ञकम् ब्रह्म आत्मा इत्यध्यारोपदृष्ट्या प्रकल्पितस्य
sp016-000503_Vishuddha_16-17	नान्तःप्रज्ञम् न बहिष्प्रज्ञम् स आत्मा स विज्ञेयः इत्यपवादः
sp016-000504_Vishuddha_16-17	अभिधानप्राधान्येन जागरितस्थानो वैश्वानरोऽकारः प्रथमा मात्रा
sp016-000505_Vishuddha_16-17	इत्यध्यारोपदृष्ट्या प्रकल्पितस्य मात्रात्रयविभागस्य
sp016-000506_Vishuddha_16-17	अमात्रश्चतुर्थोऽव्यवहार्यः प्रपञ्चोपशमः इत्यपवादः क्रियते
sp016-000507_Vishuddha_16-17	पादमात्राविभागरहित एव तु ब्रह्मात्मा अवशेष्यते
sp016-000508_Vishuddha_16-17	तथा तैत्तिरीयके ब्रह्मानन्दवल्ल्याम् ब्रह्मात्मन एव आकाशादिसृष्टिम् पुरुषसृष्ट्यन्तमुक्त्वा
sp016-000509_Vishuddha_16-17	तस्यैव पुरुषस्यान्नमयप्राणमयमनोमयविज्ञानमयानन्दमयाख्यान् पञ्चकोशान् उत्तरोत्तरम् पूर्वपूर्वव्यापकान् सन्दर्श्य
sp016-000510_Vishuddha_16-17	तत्र तत्र अन्योऽन्तर आत्मा इत्यविद्याकृतम् आत्मत्वमुपदिश्य पूर्वस्मिन् पूर्वस्मिन् आत्मबुद्धिम् उत्तरोत्तरोपदेशेनापवदति
sp016-000511_Vishuddha_16-17	यदा ह्येवैष एतस्मिन्नदृश्येऽनात्म्येऽनिरुक्तेऽनिलयनेऽभयम् प्रतिष्ठाम् विन्दते
sp016-000512_Vishuddha_16-17	अथ सोऽभयम् गतो भवति
sp016-000513_Vishuddha_16-17	इति च सकलमूर्तामूर्तसृष्टिमध्यारोपेणोपन्यस्ताम् अपवदति
sp016-000514_Vishuddha_16-17	यतो वाचो निवर्तन्ते अप्राप्य मनसा सह इति
sp016-000515_Vishuddha_16-17	इत्यविषयभूतम् ब्रह्मात्मानमेव परिशेषयति
sp016-000516_Vishuddha_16-17	ऐतरेयकेऽपि अध्यारोपदृष्ट्यैव परमात्मनोऽद्वैतात् लोकलोकपालादिसृष्टिम् सृष्टौ परमात्मप्रवेशम् तत्र परमात्मदर्शनम् च वितनोति
sp016-000517_Vishuddha_16-17	आत्मनश्च जन्मत्रयमध्यारोप्य
sp016-000518_Vishuddha_16-17	विद्यया शरीरभेदम् वामदेववचनोदाहरणेनोक्त्वा सर्वमध्यारोपितम् अपवदति
sp016-000519_Vishuddha_16-17	छान्दोग्येऽपि सद्ब्रह्मण सर्वजगतः सृष्टिम् जीवात्मना शरीरे प्रवेशम् चोक्त्वा
sp016-000520_Vishuddha_16-17	सन्मूलाः सोम्येमाः सर्वाः प्रजाः सदायतनाः सत्प्रतिष्ठाः इति
sp016-000521_Vishuddha_16-17	सर्वस्य सन्मूलत्वदर्शनेन सन्मात्रमेव सर्वमित्युपसंहरति
sp016-000522_Vishuddha_16-17	स य एषोऽणिमैतदात्म्यमिदम् सर्वम् तत्सत्यम् स आत्मा तत्त्वमसि श्वेतकेतो
sp016-000523_Vishuddha_16-17	इति चोपसंहरन् पूर्वमध्यारोपितम् सर्वमप्यपवदति
sp016-000524_Vishuddha_16-17	एवमुत्तरत्र नारदसनत्कुमारसंवादे इन्द्रप्रजापतिसंवादे च दृष्टव्येयम् अध्यारोपापवादप्रक्रिया
sp016-000525_Vishuddha_16-17	एवम् बृहदारण्यकेऽपि च खलु
sp016-000526_Vishuddha_16-17	द्वे वाव ब्रह्मणो रूपे मूर्तम् चामूर्तम् च
sp016-000527_Vishuddha_16-17	इत्यध्यारोपितस्य मूर्तामूर्तादेः अथात आदेशो नेति नेति इत्यपवादः
sp016-000528_Vishuddha_16-17	पृथिव्यादीनामाकाशान्तानाम् पूर्वस्य पूर्वस्य पूर्वस्योत्तरस्मिन्नुत्तरस्मिन् ओतप्रोतभावम् प्रदर्श्य
sp016-000529_Vishuddha_16-17	यस्मिंस्तदाकाशाख्यमपि अव्याकृतम् ओतम् च प्रोतम् च तदक्षरम् अस्थूलमनण्वह्रस्वमदीर्घम्
sp016-000530_Vishuddha_16-17	इति सर्वधर्मनिषेधेनैव निर्दिश्य पूर्वमध्यारोपितम् सर्वमपावदत्
sp016-000531_Vishuddha_16-17	नियन्तव्यदेवताभेदसङ्कोचविकासद्वारेणापि तद् ब्रह्म निर्दिश्य तदपवादाय स एष नेतिनेत्यात्मा इत्युच्यते
sp016-000532_Vishuddha_16-17	एवम् जनकयाज्ञवल्क्यसंवादे मैत्रेयीब्राह्मणे च
sp016-000533_Vishuddha_16-17	यद्यप्युपदेशोपायत्वेनाध्यारोपितम् तत्सर्वम् स एष नेतिनेत्यात्मा इत्यपवदति
sp016-000534_Vishuddha_16-17	तदेतत् सर्वम् प्रस्थानत्रयभाष्यार्थपरिशीलनेनैवाधिगन्तव्यमिति दिङ्मात्रमिह दर्शितम् मया
sp016-000535_Vishuddha_16-17	शारीरकभाष्यस्य गुरुमुखादध्ययने सर्वमिदम् स्फुटतरम् विज्ञायेत
sp016-000536_Vishuddha_16-17	तदेवम् वेदान्तानाम् सर्वेषामत्रार्थे तात्पर्यमिति श्रद्धत्स्व
