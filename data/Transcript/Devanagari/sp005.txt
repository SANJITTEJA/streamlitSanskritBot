sp005-000001_Kathopanishat_SB_11_Part1	ओम् नमो भगवते वैवस्वताय मृत्यवे ब्रह्मविद्याचार्याय नचिकेतसे च
sp005-000002_Kathopanishat_SB_11_Part1	अथ काठकोपनिषद्वल्लीनाम् सुखार्थप्रबोधनार्थम् अल्पग्रन्था वृत्तिः आरभ्यते
sp005-000003_Kathopanishat_SB_11_Part1	सदेर्धातोः विशरणगत्यवसादनार्थस्य उप नि पूर्वस्य क्विप्प्रत्ययान्तस्य रूपम् उपनिषदिति
sp005-000004_Kathopanishat_SB_11_Part1	उपनिषच्छब्देन च व्याचिख्यासितग्रन्थप्रतिपाद्यवेद्य वस्तुविषया विद्या उच्यते
sp005-000005_Kathopanishat_SB_11_Part1	केन पुनरर्थयोगेन उपनिषच्छब्देन विद्या उच्यते इति उच्यते
sp005-000006_Kathopanishat_SB_11_Part1	ये मुमुक्षवः दृष्टानुश्रविकविषय वितृष्णाः सन्तः उपनिषच्छब्दवाच्याम्
sp005-000007_Kathopanishat_SB_11_Part1	वक्ष्यमाणलक्षणाम् विद्याम् उपसद्य उपगम्य तन्निष्ठतया निश्चयेन शीलयन्ति तेषाम् अविद्यादेः
sp005-000008_Kathopanishat_SB_11_Part1	संसारबीजस्य विशरणात् हिंसनात् विनाशनात् इत्यनेन अर्थयोगेन विद्या उपनिषत् इत्युच्यते
sp005-000009_Kathopanishat_SB_11_Part1	तथा च वक्ष्यति
sp005-000010_Kathopanishat_SB_11_Part1	पूर्वोक्तविशेषणान् मुमुक्षून्वा परम् ब्रह्म गमयति इति ब्रह्मगमयितृत्वेन योगात् ब्रह्मविद्या उपनिषत्
sp005-000011_Kathopanishat_SB_11_Part1	तथा च वक्ष्यति
sp005-000012_Kathopanishat_SB_11_Part1	लोकादिर्ब्रह्मजज्ञः यः अग्निः तद्विषयायाः विद्यायाः द्वितीयेन वरेण प्रार्थ्यमानायाः
sp005-000013_Kathopanishat_SB_11_Part1	स्वर्गलोकफलप्राप्तिहेतुत्वेन गर्भवासजन्मजराद्युपद्र बृन्दस्य लोकान्तरे पौनःपुन्येन प्रवृत्तस्य
sp005-000014_Kathopanishat_SB_11_Part1	अवसादयितृत्वेन शैथिल्यापादनेन धात्वर्थयोगात् अग्निविद्यापि उपनिषत् इत्युच्यते
sp005-000015_Kathopanishat_SB_11_Part1	तथा च वक्ष्यति
sp005-000016_Kathopanishat_SB_11_Part1	ननु च उपनिषच्छब्देन अध्येतारो ग्रन्थमपि अभिलपन्ति
sp005-000017_Kathopanishat_SB_11_Part1	उपनिषदम् अधीमहे अध्यापयामः इति च
sp005-000018_Kathopanishat_SB_11_Part1	एवम् नैष दोषः अविद्यादिसंसारहेतुविशरणादेः सदिधात्वर्थस्य
sp005-000019_Kathopanishat_SB_11_Part1	ग्रन्थमात्रे असम्भवात् विद्यायाम् च सम्भवात् ग्रन्थस्यापि तादर्थ्येन तच्छब्दत्वोपपत्तेः
sp005-000020_Kathopanishat_SB_11_Part1	तस्मात् विद्यायाम् मुख्यया वृत्त्या उपनिषच्छब्दो वर्तते ग्रन्थे तु भक्त्या इति
sp005-000021_Kathopanishat_SB_11_Part1	एवम् उपनिषन्निर्वचनेनैव विशिष्टः अधिकारी विद्यायाम् उक्तः
sp005-000022_Kathopanishat_SB_11_Part1	विषयश्च विशिष्टः उक्तः विद्यायाः परम् ब्रह्म प्रत्यगात्मभूतम्
sp005-000023_Kathopanishat_SB_11_Part1	प्रयोजनम् च अस्या उपनिषदः आत्यन्तिकी संसारनिवृत्तिः ब्रह्मप्राप्तिलक्षणा
sp005-000024_Kathopanishat_SB_11_Part1	सम्बन्धश्च एवम् भूतप्रयोजनेन उक्तः
sp005-000025_Kathopanishat_SB_11_Part1	अतः यथोक्ताधिकारिविषयप्रयोजनसम्बन्धायाः विद्यायाः करतलन्यस्त आमलकवत्
sp005-000026_Kathopanishat_SB_11_Part1	प्रकाशकत्वेन विशिष्टाधिकारिविषयप्रयोजनसम्बन्धाः एता वल्ल्या भवन्ति
sp005-000027_Kathopanishat_SB_11_Part1	इत्यतः ता यथाप्रतिभानम् व्याचक्ष्महे
sp005-000028_Kathopanishat_SB_11_Part1	कठोपनिषत् प्रथमाध्यायः प्रथमवल्ली
sp005-000029_Kathopanishat_SB_11_Part1	अथ कठोपनिषदः शाङ्करम् भाष्यम् प्रस्तूयते
sp005-000030_Kathopanishat_SB_11_Part1	तत्र आख्यायिका विद्यास्तुत्यर्था
sp005-000031_Kathopanishat_SB_11_Part1	उशन् कामयमानः
sp005-000032_Kathopanishat_SB_11_Part1	हवा इति वृत्तार्थस्मरणार्थौ निपातौ
sp005-000033_Kathopanishat_SB_11_Part1	वाजम् अन्नम् तद्दानादिनिमित्तम् श्रवः यशः यस्य सः वाजश्रवाः रूढितो वा
sp005-000034_Kathopanishat_SB_11_Part1	तस्यापत्यम् वाजश्रवसः किल विश्वजिता सर्वमेधेन ईजे तत्फलम् कामयमानः
sp005-000035_Kathopanishat_SB_11_Part1	स तस्मिन् क्रतौ सर्ववेदसम् सर्वस्वम् धनम् ददौ दत्तवान्
sp005-000036_Kathopanishat_SB_11_Part1	तस्य यजमानस्य ह नचिकेता नाम पुत्रः किल आस बभूव
sp005-000037_Kathopanishat_SB_11_Part1	तम् ह नचिकेतसम् कुमारम् प्रथमवयसम् सन्तम् अप्राप्तप्रजननशक्तिम् बालमेव
sp005-000038_Kathopanishat_SB_11_Part1	श्रद्धा आस्तिक्यबुद्धिः पितुः हितकामप्रयुक्ता आविवेश प्रविष्टवती
sp005-000039_Kathopanishat_SB_11_Part1	कस्मिन्काले इत्याह
sp005-000040_Kathopanishat_SB_11_Part1	ऋत्विग्भ्यः सदस्येभ्यश्च दक्षिणासु नीयमानासु विभागेन उपनीयमानासु दक्षिणार्थासु गोषु
sp005-000041_Kathopanishat_SB_11_Part1	सः आविष्टश्रद्धः नचिकेता अमन्यत
sp005-000042_Kathopanishat_SB_11_Part1	कथमिति उच्यते
sp005-000043_Kathopanishat_SB_11_Part1	पीतमुदकम् याभिः ताः पीतोदकाः
sp005-000044_Kathopanishat_SB_11_Part1	जग्धम् भक्षितम् तृणम् याभिः ताः जग्धतृणाः
sp005-000045_Kathopanishat_SB_11_Part1	दुग्धः दोहः क्षीराख्यः यासाम् ताः दुग्धदोहाः
sp005-000046_Kathopanishat_SB_11_Part1	निरिन्द्रियाः अप्रजनन समर्थाः जीर्णाः निष्फलाः गाव इत्यर्थः
sp005-000047_Kathopanishat_SB_11_Part1	याः ताः एवम्भूताः गाः ऋत्विग्भ्यः
sp005-000048_Kathopanishat_SB_11_Part1	दक्षिणाबुद्ध्या ददत् प्रयच्छन् अनन्दाः अनानन्दाः असुखा नाम इत्येतत्
sp005-000049_Kathopanishat_SB_11_Part1	ये ते लोकाः तान् स यजमानः गच्छति
sp005-000050_Kathopanishat_SB_11_Part2	तदेवम् क्रत्वसम्पत्तिनिमित्तम् पितुः अनिष्टम् फलम् मया पुत्रेण सता निवारणीयम्
sp005-000051_Kathopanishat_SB_11_Part2	आत्मप्रदानेनापि क्रतुसम्पत्तिम् कृत्वा इत्येवम् मत्वा पितरम् उपगम्य स होवाच पितरम्
sp005-000052_Kathopanishat_SB_11_Part2	हे तत तात कस्मै ऋत्विक् विशेषाय दक्षिणार्थम् माम् दास्यसि इति प्रयच्छसि इत्येतत्
sp005-000053_Kathopanishat_SB_11_Part2	एवम् उक्तेन पित्रा उपेक्ष्यमाणोऽपि द्वितीयम् तृतीयमपि उवाच
sp005-000054_Kathopanishat_SB_11_Part2	कस्मै माम् दास्यसि कस्मै माम् दास्यसि इति
sp005-000055_Kathopanishat_SB_11_Part2	नायम् कुमारस्वभाव इति क्रुद्धः सन् पिता तम् ह
sp005-000056_Kathopanishat_SB_11_Part2	पुत्रम् किल उवाच मृत्यवे वैवस्वताय त्वा त्वाम् ददामि इति
sp005-000057_Kathopanishat_SB_11_Part2	स एवमुक्तः पुत्रः एकान्ते परिदेवयाञ्चकार
sp005-000058_Kathopanishat_SB_11_Part2	कथमिति उच्यते
sp005-000059_Kathopanishat_SB_11_Part2	मध्यमानाम् च बहूनाम् मध्यमः मध्यमयैव वृत्त्या एमि
sp005-000060_Kathopanishat_SB_11_Part2	न अधमया कदाचिदपि
sp005-000061_Kathopanishat_SB_11_Part2	तम् एवम् विशिष्टगुणमपि पुत्रम् माम् मृत्यवे त्वा ददामि इत्युक्तवान् पिता
sp005-000062_Kathopanishat_SB_11_Part2	स किंस्वित् यमस्य कर्तव्यम् प्रयोजनम् मया प्रत्तेन करिष्यति यत्कर्तव्यम् अद्य
sp005-000063_Kathopanishat_SB_11_Part2	नूनम् प्रयोजनम् अनपेक्ष्य एव क्रोधवशादुक्तवान् पिता
sp005-000064_Kathopanishat_SB_11_Part2	तथापि तत्पितुः वचः मृषा मा भूत् इति
sp005-000065_Kathopanishat_SB_11_Part2	एवम् मत्वा परिदेवनापूर्वकम् आह पितरम् शोकाविष्टम् किम् मया उक्तम् इति
sp005-000066_Kathopanishat_SB_11_Part2	वृत्ताः पूर्वे अतिक्रान्ताः पितृपितामहादयः तव
sp005-000067_Kathopanishat_SB_11_Part2	तान् दृष्ट्वा च तेषाम् वृत्तम् आस्थातुम् अर्हसि
sp005-000068_Kathopanishat_SB_11_Part2	वर्तमानाश्च अपरे साधवः यथा वर्तन्ते तांश्च प्रतिपश्य आलोचय तथा
sp005-000069_Kathopanishat_SB_11_Part2	न च तेषु मृषाकरणम् वृत्तम् वर्तमानम् वास्ति
sp005-000070_Kathopanishat_SB_11_Part2	तद्विपरीतम् असताम् च वृत्तम् मृषाकरणम्
sp005-000071_Kathopanishat_SB_11_Part2	न च मृषाकृत्वा कश्चित् अजरामरो भवति
sp005-000072_Kathopanishat_SB_11_Part2	यतः सस्यमिव मर्त्यः मनुष्यः पच्यते जीर्णो म्रियते
sp005-000073_Kathopanishat_SB_11_Part2	मृत्वा च सस्यमिव आजायते आविर्भवति पुनः
sp005-000074_Kathopanishat_SB_11_Part2	एवम् अनित्ये जीवलोके किम् मृषाकरणेन
sp005-000075_Kathopanishat_SB_11_Part2	पालय आत्मनः सत्यम्
sp005-000076_Kathopanishat_SB_11_Part2	प्रेषय माम् यमाय इत्यभिप्रायः
sp005-000077_Kathopanishat_SB_11_Part2	स एवम् उक्तः पिता आत्मनः सत्यतायै प्रेषयामास
sp005-000078_Kathopanishat_SB_11_Part2	स च यमभवनम् गत्वा तिस्रः रात्रीः उवास यमे प्रोषिते
sp005-000079_Kathopanishat_SB_11_Part2	प्रोष्य आगतम् यमम् अमात्याः भार्या वा ऊचुः बोधयन्ति स्म
sp005-000080_Kathopanishat_SB_11_Part2	तस्य दाहम् शमयन्तः इव अग्नेः एताम् पाद्यासनादिदानलक्षणाम् शान्तिम् कुर्वन्ति सन्तः अतिथेः
sp005-000081_Kathopanishat_SB_11_Part2	यतः अतः हर आहर हे वैवस्वत उदकम् नचिकेतसे पाद्यार्थम्
sp005-000082_Kathopanishat_SB_11_Part2	यतस्य अकरणे पत्यवायाः श्रूयते
sp005-000083_Kathopanishat_SB_11_Part2	आशाप्रतीक्षे अनिर्ज्ञातप्राप्येष्टार्थप्रार्थना आशा
sp005-000084_Kathopanishat_SB_11_Part2	निर्ज्ञातप्राप्यार्थप्रतीक्षणम् प्रतीक्षा ते आशाप्रतीक्षे
sp005-000085_Kathopanishat_SB_11_Part2	सङ्गतम् तत्संयोगजम् फलम् सूनृताम् च सूनृता हि प्रिया वाक् तन्निमित्तम् च
sp005-000086_Kathopanishat_SB_11_Part2	इष्टापूर्ते इष्टम् यागजम् पूर्तम् आरामादिक्रियाजम् फलम्
sp005-000087_Kathopanishat_SB_11_Part2	पुत्रपशूंश्च पुत्रांश्च पशूंश्च सर्वान् एतत् सर्वम् यथोक्तम् वृङ्क्ते आवर्जयति विनाशयत् इत्येतत्
sp005-000088_Kathopanishat_SB_11_Part2	पुरुषस्य अल्पमेधसः अल्पप्रज्ञस्य यस्य अनश्नन् अभुञ्जानः ब्राह्मणः गृहे वसति
sp005-000089_Kathopanishat_SB_11_Part2	तस्मादनुपेक्षणीयः सर्वावस्थास्वपि अतिथिः इत्यर्थः
sp005-000090_Kathopanishat_SB_11_Part2	एवमुक्तः मृत्युः उवाच नचिकेतसम् उपगम्य पूजापुरःसरम्
sp005-000091_Kathopanishat_SB_11_Part2	किम् तत् इत्याह
sp005-000092_Kathopanishat_SB_11_Part2	हे ब्रह्मन् अतिथिः सन् नमस्यः नमस्कारार्हश्च तस्मात् नमस्ते तुभ्यम् अस्तु भवतु
sp005-000093_Kathopanishat_SB_11_Part2	हे ब्रह्मन् स्वस्ति भद्रम् मे अस्तु
sp005-000094_Kathopanishat_SB_11_Part2	तस्मात् भवतः अनशनेन मद्गृहवासनिमित्तात् दोषात्
sp005-000095_Kathopanishat_SB_11_Part2	तत्प्राप्त्युपशमेन यद्यपि भवदनुग्रहेण सर्वम् मम स्वस्ति स्यात्
sp005-000096_Kathopanishat_SB_11_Part2	तथापि त्वदधिकसम्प्रसादनार्थम् अनशनेन उपोषिताम् एकैकाम् रात्रिम् प्रति
sp005-000097_Kathopanishat_SB_11_Part2	त्रीन् वरान् वृणीष्व अभिप्रेतार्थविषयान्प्रार्थयस्व मत्तः
sp005-000098_Kathopanishat_SB_11_Part2	नचिकेतास्तु आह
sp005-000099_Kathopanishat_SB_11_Part2	यदि दित्सुः वरान्
sp005-000100_Kathopanishat_SB_11_Part2	यमम् प्राप्य किम् नु करिष्यति मम पुत्र इति
sp005-000101_Kathopanishat_SB_11_Part2	सः शान्तसङ्कल्पः सुमनाः प्रसन्न मनाश्च यथा स्यात्
sp005-000102_Kathopanishat_SB_11_Part2	वीतमन्युः विगतरोषश्च गौतमः मम पिता माभि माम् प्रति हे मृत्यो
sp005-000103_Kathopanishat_SB_11_Part2	किञ्च त्वत्प्रसृष्टम् त्वया विनिर्मुक्तम् प्रेषितम् गृहम् प्रति माम् अभिवदेत्
sp005-000104_Kathopanishat_SB_11_Part2	प्रतीतः लब्धस्मृतिः स एव अयम् पुत्रो मम आगत इत्येवम् प्रत्यभिजानन् इत्यर्थः
sp005-000105_Kathopanishat_SB_11_Part2	एतत्प्रयोजनम् त्रयाणाम् वराणाम् प्रथमम् आद्यम् वरम् वृणे प्रार्थयेयम् यत्पितुः परितोषणम्
sp005-000106_Kathopanishat_SB_11_Part2	मृत्युः उवाच
sp005-000107_Kathopanishat_SB_11_Part2	यथा बुद्धिः त्वयि परस्तात् पूर्वम् आसीत् स्नेहसमन्विता पितुः तव भविता
sp005-000108_Kathopanishat_SB_11_Part2	प्रीतिसमन्वितः तव पिता
sp005-000109_Kathopanishat_SB_11_Part2	तथैव प्रतीतः प्रतीतवान्सन् औद्दालिकिः उद्दालक एव औद्दालकिः
sp005-000110_Kathopanishat_SB_11_Part2	अरुणस्य अपत्यम् आरुणिः द्व्यामुष्यायणो वा मत्प्रसृष्टः मया अनुज्ञातः सन्
sp005-000111_Kathopanishat_SB_11_Part2	इतरा अपि रात्रीः सुखम् प्रसन्नमनाः शयिता स्वप्ता
sp005-000112_Kathopanishat_SB_11_Part2	वीतमन्युः च विगतमन्युः च भविता स्यात्
sp005-000113_Kathopanishat_SB_11_Part2	त्वाम् पुत्रम् ददृशिवान् दृष्टवान् स मृत्युमुखात् मृत्युगोचरात् प्रमुक्तम् सन्तम्
sp005-000114_Kathopanishat_SB_11_Part2	नचिकेता उवाच
sp005-000115_Kathopanishat_SB_11_Part2	स्वर्गे लोके रोगादिनिमित्तम् भयम् किञ्चन किञ्चिदपि नास्ति
sp005-000116_Kathopanishat_SB_11_Part2	न च तत्र त्वम् मृत्यो सहसा प्रभवसि
sp005-000117_Kathopanishat_SB_11_Part2	अतः जरया युक्तः इह लोकवतु त्वत्तः न बिभेति कुतश्चित्तत्र
sp005-000118_Kathopanishat_SB_11_Part2	किम् च उभे अशनायापिपासे तीर्त्वा अतिक्रम्य शोकम् अति इत्य
sp005-000119_Kathopanishat_SB_11_Part2	गच्छति इति शोकातिगः सन् मानसेन दुःखेन वर्जितः मोदते हृष्यति स्वर्गलोके दिव्ये
sp005-000120_Kathopanishat_SB_11_Part2	एवम् गुणविशिष्टस्य स्वर्गलोकस्य प्राप्तिसाधनभूतम् अग्निम्
sp005-000121_Kathopanishat_SB_11_Part2	स्वर्ग्यम् स त्वम् मृत्युः अध्येषि स्मरसि जानासि इत्यर्थः
sp005-000122_Kathopanishat_SB_11_Part2	हे मृत्यो यतः त्वम् प्रब्रूहि कथय श्रद्दधानाय श्रद्धावते मह्यम् स्वर्गार्थिने
sp005-000123_Kathopanishat_SB_11_Part2	येन अग्निना चितेन स्वर्गलोकाः स्वर्गः लोकः येषाम् ते स्वर्गलोकाः
sp005-000124_Kathopanishat_SB_11_Part2	यजमानाः अमृतत्वम् अमरणताम् देवत्वम् भजन्ते प्राप्नुवन्ति
sp005-000125_Kathopanishat_SB_11_Part2	तत् एतत् अग्निविज्ञानम् द्वितीयेन वरेण वृणे
sp005-000126_Kathopanishat_SB_11_Part2	मृत्योः प्रतिज्ञा इयम्
sp005-000127_Kathopanishat_SB_11_Part2	पृते तुभ्यम् ब्रवीमि
sp005-000128_Kathopanishat_SB_11_Part2	यत् त्वया प्रार्थितम् तत् उ मे मम वचः निबोध बुध्यस्व एकाग्रमनाः सन्
sp005-000129_Kathopanishat_SB_11_Part2	स्वर्ग्यम् स्वर्गाय हितम् स्वर्गसाधनम् अग्निम् हे नचिकेतः प्रजानन् विज्ञातवान् अहम् सन् इत्यर्थः
sp005-000130_Kathopanishat_SB_11_Part2	प्रब्रवीमि तत् निबोध इति च शिष्यबुद्धिसमाधानार्थम् वचनम्
sp005-000131_Kathopanishat_SB_11_Part2	अधुना अग्निम् स्तौति
sp005-000132_Kathopanishat_SB_11_Part2	अनन्तलोकाप्तिम् स्वर्गलोकफलप्राप्तिसाधनम् इत्येतत्
sp005-000133_Kathopanishat_SB_11_Part2	अथापि प्रतिष्ठाम् आश्रयम् जगतः विराट्रूपेण
sp005-000134_Kathopanishat_SB_11_Part2	तम् एतम् अग्निम् मया उच्यमानम् विद्धि जानीहि
sp005-000135_Kathopanishat_SB_11_Part2	त्वम् निहितम् स्थितम् गुहायाम् विदुषाम् बुद्धौ निविष्टम् इत्यर्थः
sp005-000136_Kathopanishat_SB_11_Part2	इदम् श्रुतेर्वचनम्
sp005-000137_Kathopanishat_SB_11_Part2	लोकादिम् लोकानाम् आदिम् प्रथमशरीरित्वात् अग्निम् तम् प्रकृतम् नचिकेतसा प्रार्थितम् उवाच उक्तवान्मृत्युः तस्मै नचिकेतसे
sp005-000138_Kathopanishat_SB_11_Part2	किञ्च याः इष्टकाः चेतव्याः स्वरूपेण यावतीर्वा सङ्ख्यया यथा वा चीयते अग्निः
sp005-000139_Kathopanishat_SB_11_Part2	येन प्रकारेण सर्वम् एतत् उक्तवान् इत्यर्थः
sp005-000140_Kathopanishat_SB_11_Part2	स चापि नचिकेताः तत् मृत्युना उक्तम् यथावत् प्रत्ययेन अवदत् प्रत्युच्चारितवान्
sp005-000141_Kathopanishat_SB_11_Part2	अथ तस्य प्रत्युच्चारणेन तुष्टः सन् मृत्युः पुनरेव आह
sp005-000142_Kathopanishat_SB_11_Part2	वरत्रयव्यतिरेकेण अन्यम् वरम् दित्सुः
sp005-000143_Kathopanishat_SB_11_Part2	कथम्
sp005-000144_Kathopanishat_SB_11_Part2	तम् नचिकेतसमब्रवीत् प्रीयमाणः
sp005-000145_Kathopanishat_SB_11_Part2	शिष्य योग्यताम् पश्यन् प्रीयमाणः प्रीतिम् अनुभवन् महात्मा अक्षुद्रबुद्धिः
sp005-000146_Kathopanishat_SB_11_Part2	वरम् तव चतुर्थम् इह प्रीतिनिमित्तम् अद्य इदानीम् ददामि भूयः पुनः प्रयच्छामि
sp005-000147_Kathopanishat_SB_11_Part2	तव एव नचिकेतसः नाम्ना अभिधानेन प्रसिद्धः भविता मया उच्यमानोयमग्निः
sp005-000148_Kathopanishat_SB_11_Part2	किञ्च सृङ्काम् शब्दवतीम् रत्नमयीम् माला अम् इमाम् अनेकरूपाम् विचित्राम् गृहाण स्वीकुरु
sp005-000149_Kathopanishat_SB_11_Part2	यद्वा सृङ्काम् अकुत्सिताम् गतिम् कर्ममयीम् गृहाण
sp005-000150_Kathopanishat_SB_11_Part2	अन्यदपि कर्मविज्ञानम् अनेकफलहेतुत्वात् स्वीकुरु इत्यर्थः
sp005-000151_Kathopanishat_SB_11_Part2	पुनरपि कर्मस्तुतिमेव आह
sp005-000152_Kathopanishat_SB_11_Part2	त्रिणाचिकेतः त्रिः कृत्वो नाचिकेतो अग्निः चितः येन सः त्रिणाचिकेतः
sp005-000153_Kathopanishat_SB_11_Part2	तद्विज्ञानः तदध्यनः तदनुष्ठानवान्वा
sp005-000154_Kathopanishat_SB_11_Part2	त्रिभिः मातृपित्राचार्यैः एत्य प्राप्य सन्धिम् सन्धानम् सम्बन्धम् मात्राद्यनुशासनम् यथावत्प्राप्य इत्येतत्
sp005-000155_Kathopanishat_SB_11_Part2	तद्धि प्रामाण्यकारणम् श्रुत्यन्तरादवगम्यते यथा मातृमान्पितृमान् आचार्यवान् ब्रूयात् इत्यादेः
sp005-000156_Kathopanishat_SB_11_Part2	वेदस्मृतिशिष्टैर्वा प्रत्यक्षानुमानागमैर्वा
sp005-000157_Kathopanishat_SB_11_Part2	तेभ्यो हि विशुद्धिः प्रत्यक्षा
sp005-000158_Kathopanishat_SB_11_Part2	त्रिकर्मकृत् इज्याध्ययनदानानाम् कर्ता तरति अतिक्रामति जन्ममृत्यू
sp005-000159_Kathopanishat_SB_11_Part2	किञ्च ब्रह्मजज्ञम् ब्रह्मणः हिरण्यगर्भात् जातः ब्रह्मजः
sp005-000160_Kathopanishat_SB_11_Part2	ब्रह्मजश्च असौ ज्ञश्च इति ब्रह्मजज्ञः
sp005-000161_Kathopanishat_SB_11_Part2	सर्वज्ञो हि असौ
sp005-000162_Kathopanishat_SB_11_Part2	तम् देवम् द्योतनात् ज्ञानादिगुणवन्तम् ईड्यम् स्तुत्यम् विदित्वा शास्त्रतः निचाय्य दृष्ट्वा च आत्मभावेन
sp005-000163_Kathopanishat_SB_11_Part2	इमाम् स्वबुद्धिप्रत्यक्षाम् शान्तिम् उपरतिम् अत्यन्तम् एति अतिशयेन एति
sp005-000164_Kathopanishat_SB_11_Part2	वैराजम् पदम् ज्ञानकर्मसमुच्चयानुष्ठानेन प्राप्नोति इत्यर्थः
sp005-000165_Kathopanishat_SB_11_Part2	इदानीम् अग्निविज्ञानचयनफलमुपसंहरति प्रकरणम् च
sp005-000166_Kathopanishat_SB_11_Part2	त्रिणाचिकेतः त्रयम् यथोक्तम् या इष्टकाः यावतीर्वा यथा वा इत्येतत् विदित्वा अवगम्य
sp005-000167_Kathopanishat_SB_11_Part2	यश्च एवम् आत्मरूपेण अग्निम् विद्वान् चिनुते निर्वर्तयति नाचिकेतम् अग्निम् क्रतुम्
sp005-000168_Kathopanishat_SB_11_Part2	सः मृत्युपाशान् अधर्माज्ञानरागद्वेषादिलक्षणान् पुरतः अग्रतः पूर्वमेव शरीरपातात् इत्यर्थः
sp005-000169_Kathopanishat_SB_11_Part2	प्रणोद्य अपहाय शोकातिगः मानसैः दुःखैः वर्जितः इत्येतत्
sp005-000170_Kathopanishat_SB_11_Part2	मोदते स्वर्गलोके वैराजे विराडात्मस्वरूपप्रतिपत्त्या
sp005-000171_Kathopanishat_SB_11_Part2	एष ते तुभ्यम् अग्निः वरः हे नचिकेतः स्वर्ग्यः स्वर्गसाधनः
sp005-000172_Kathopanishat_SB_11_Part2	यम् अग्निम् वरम् अवृणीथाः प्रार्थितवानसि द्वितीयेन वरेण
sp005-000173_Kathopanishat_SB_11_Part2	सो अग्निः वरः दत्तः इति उक्तोपसंहारः
sp005-000174_Kathopanishat_SB_11_Part2	किञ्च एतम् अग्निम् तवैव नाम्ना प्रवक्ष्यन्ति जनासः जनाः इति एतत्
sp005-000175_Kathopanishat_SB_11_Part2	एष वरः दत्तः मया चतुर्थः तुष्टेन
sp005-000176_Kathopanishat_SB_11_Part2	तृतीयम् वरम् नचिकेतः वृणीष्व
sp005-000177_Kathopanishat_SB_11_Part2	तस्मिन् हि अदत्ते ऋणवान् अहम् इत्यभिप्रायः
sp005-000178_Kathopanishat_SB_11_Part2	एतावद्धि अतिक्रान्तेन विधिप्रतिषेधार्थेन मन्त्रब्राह्मणेन अवगन्तव्यम् यत्
sp005-000179_Kathopanishat_SB_11_Part2	वरद्वयसूचितम् वस्तु न आत्मतत्त्वविषययाथात्म्य विज्ञानम्
sp005-000180_Kathopanishat_SB_11_Part2	अतः विधिप्रतिषेधार्थविषयस्य आत्मनि क्रियाकारकफलाध्यारोपणलक्षणस्य स्वाभाविकस्य अज्ञानस्य
sp005-000181_Kathopanishat_SB_11_Part2	संसारबीजस्य निवृत्त्यर्थम् तद्विपरीतब्रह्मात्मैकत्वविज्ञानम् क्रियाकारकफलाध्यारोपलक्षण शून्यम्
sp005-000182_Kathopanishat_SB_11_Part2	आत्यन्तिकनिःश्रेयसप्रयोजनम् वक्तव्यम् इति उत्तरो ग्रन्थः आरभ्यते
sp005-000183_Kathopanishat_SB_11_Part2	तम् एतम् अर्थम् द्वितीयवरप्राप्त्यापि अकृतार्थत्वम् तृतीयवरगोचरम् आत्मज्ञानमन्तरेण इति आख्यायिकया प्रपञ्जयति
sp005-000184_Kathopanishat_SB_11_Part2	यतः पूर्वस्मात् कर्मगोचरात् साध्यसाधनलक्षणात् अनित्यात्
sp005-000185_Kathopanishat_SB_11_Part2	विरक्तस्य आत्मज्ञाने अधिकार इति तन्निन्दार्थम् पुत्राद्युपन्यासेन प्रलोभनम् क्रियते
sp005-000186_Kathopanishat_SB_11_Part2	नचिकेता उवाच तृतीयम् वरम् नचिकेतो वृणीष्व इत्युक्तः सन्
sp005-000187_Kathopanishat_SB_11_Part2	येयम् विचिकित्सा संशयः प्रेते मृते मनुष्ये अस्ति इति एके
sp005-000188_Kathopanishat_SB_11_Part2	अस्ति शरीरेन्द्रियमनोबुद्धिव्यतिरिक्तः देहान्तरसम्बन्धि आत्मा इति एके
sp005-000189_Kathopanishat_SB_11_Part2	नायमस्तीति च एके न अयम् एवंविधो अस्ति इति च एके
sp005-000190_Kathopanishat_SB_11_Part2	अथश्च अस्माकम् न प्रत्यक्षेण नापिव अनुमानेन निर्णयविज्ञानम्
sp005-000191_Kathopanishat_SB_11_Part2	एतद्विज्ञानाधीनो हि परः पुरुषार्थः इति अत एतत् विद्याम् विजानीयाम् अहम् अनुशिष्टः ज्ञापितः त्वया
sp005-000192_Kathopanishat_SB_11_Part2	वराणाम् एष वरः तृतीयः अवशिष्टः
sp005-000193_Kathopanishat_SB_11_Part2	किमयम् एकान्ततः निःश्रेयससाधन आत्मज्ञानार्हः न वा इति एतत् परीक्षार्थम् आह
sp005-000194_Kathopanishat_SB_11_Part2	देवैः अपि अत्र एतस्मिन्वस्तुनि विचिकित्सितम् संशयितम् पुरा पूर्वम्
sp005-000195_Kathopanishat_SB_11_Part2	न हि सुज्ञेयम् सुष्ठु ज्ञेयम् श्रुतमपि प्राकृतैः जनैः
sp005-000196_Kathopanishat_SB_11_Part2	यतः अणुः सूक्ष्मः आत्माख्यः एषः धर्मः
sp005-000197_Kathopanishat_SB_11_Part2	अतः अन्यम् असन्दिग्धफलम् वरम् नचिकेतः वृणीष्व
sp005-000198_Kathopanishat_SB_11_Part2	मा माम् मा उपरोत्सीः उपरोधम् मा कार्षीः अधमर्णम् इव उत्तमर्णः
sp005-000199_Kathopanishat_SB_11_Part2	अतिसृज विमुञ्च एनम् वरम् मा माम् प्रति
sp005-000200_Kathopanishat_SB_11_Part2	एवम् उक्तः नचिकेताः आह
sp005-000201_Kathopanishat_SB_11_Part2	देवैरत्रापि एतस्मिन् वस्तुनि विचिकित्सितम् किल इति भवत एव नः श्रुतम्
sp005-000202_Kathopanishat_SB_11_Part2	त्वम् च मृत्यो यत् यस्मात् न सुज्ञेयम् आत्मतत्त्वम् आत्थ कथयसि
sp005-000203_Kathopanishat_SB_11_Part2	अतः पण्डितैरपि अवेदनीयत्वात् वक्ता च अस्य धर्मस्य
sp005-000204_Kathopanishat_SB_11_Part2	त्वादृक् त्वत्तुल्यः अन्यः पण्डितश्च न लभ्यः अन्विष्यमाणोऽपि
sp005-000205_Kathopanishat_SB_11_Part2	अयम् च वरः निःश्रेयसप्राप्तिहेतुः
sp005-000206_Kathopanishat_SB_11_Part2	अतः न अन्यः वरः तुल्यः सदृशः अस्ति एतस्य कश्चिदपि
sp005-000207_Kathopanishat_SB_11_Part2	अनित्यफलत्वात् अन्यस्य सर्वस्य एव इति अभिप्रायः
sp005-000208_Kathopanishat_SB_11_Part2	एवमुक्तोऽपि पुनः प्रलोभयन् उवाच मृत्युः
sp005-000209_Kathopanishat_SB_11_Part2	शतायुषः शतम् वर्षाणि आयूंषि येषाम् तान् शतायुषः पुत्रपौत्रान् वृणीष्व
sp005-000210_Kathopanishat_SB_11_Part2	किञ्च गवादिलक्षणान् बहून् पशून् हस्तिहिरण्यम् हस्ती च हिरण्यम् च हस्तिहिरण्यम् अश्वांश्च
sp005-000211_Kathopanishat_SB_11_Part2	किञ्च भूमेः पृथिव्याः महत् विस्तीर्णम् आयतनम् आश्रयम् मण्डलम् साम्राज्यम् राज्यम् वृणीष्व
sp005-000212_Kathopanishat_SB_11_Part2	किञ्च सर्वमपि एतत् अनर्थकम् स्वयम् चेत् अल्पायुः इत्यत आह
sp005-000213_Kathopanishat_SB_11_Part2	स्वयम् च जीव त्वम् जीव धारय शरीरम् समग्रेन्द्रियकलापम् शरदः वर्षाणि यावत् इच्छसि जीवितुम् इत्यर्थः
sp005-000214_Kathopanishat_SB_11_Part2	एतत्तुल्यम् एतेन यथोपदिष्टेन सदृशम् अन्यम् अपि यदि मन्यसे वरम् तमपि वृणीष्व
sp005-000215_Kathopanishat_SB_11_Part2	किञ्च वित्तम् प्रभूतम् हिरण्यरत्नादि चिरजीविकाम् च सह वित्तेन वृणीष्व इत्येतत्
sp005-000216_Kathopanishat_SB_11_Part2	किम् बहुना
sp005-000217_Kathopanishat_SB_11_Part2	महाभूमौ महत्याम् भूमौ राजा नचिकेतः त्वम् एधि भव
sp005-000218_Kathopanishat_SB_11_Part2	किञ्च अन्यत् कामानाम् दिव्यानाम् मानुषाणाम् च त्वा त्वाम् कामभाजम् कामभागिनम् कामार्हम् करोमि
sp005-000219_Kathopanishat_SB_11_Part2	सत्यसङ्कल्पो हि अहम् देव इति भावः
sp005-000220_Kathopanishat_SB_11_Part2	ये ये कामाः प्रार्थनीयाः दुर्लभाश्च मर्त्यलोके
sp005-000221_Kathopanishat_SB_11_Part2	सर्वान् तान् कामान् छन्दतः इच्छातः प्रार्थयस्व
sp005-000222_Kathopanishat_SB_11_Part2	किञ्च इमाः दिव्याः अप्सरसः रमयन्ति पुरुषान् इति रामाः
sp005-000223_Kathopanishat_SB_11_Part2	सह रथैः वर्तन्ते इति सरथाः
sp005-000224_Kathopanishat_SB_11_Part2	सतूर्याः सवादित्राः ताश्च न हि लम्भनीयाः प्रापणीयाः ईदृशाः एवंविधाः
sp005-000225_Kathopanishat_SB_11_Part2	मनुष्यैः मर्त्यैः अस्मदादिप्रसादमन्तरेण
sp005-000226_Kathopanishat_SB_11_Part2	आभिः मत्प्रत्ताभिः मया दत्ताभिः परिचारिणीभिः परिचारयस्व आत्मानम्
sp005-000227_Kathopanishat_SB_11_Part2	पादप्रक्षालनादिशुश्रूषाम् कारय आत्मन इत्यर्थः
sp005-000228_Kathopanishat_SB_11_Part2	नचिकेतः मरणम् मरणसम्बद्धम् प्रश्नम् प्रेते अस्ति नास्ति इति काकदन्तपरीक्षारूपम् मानुप्राक्षीः मैनम् प्रष्टुमर्हसि
sp005-000229_Kathopanishat_SB_11_Part2	एवम् प्रलोभ्यमानोऽपि नचिकेताः महाह्रदवतु अक्षोभ्य आह
sp005-000230_Kathopanishat_SB_11_Part2	श्वो भविष्यन्ति न भविष्यन्ति वा इति सन्दिह्यमान एव
sp005-000231_Kathopanishat_SB_11_Part2	येषाम् भावः भवनम् त्वया उपन्यस्तानाम् भोगानाम् ते श्वोभावाः
sp005-000232_Kathopanishat_SB_11_Part2	किञ्च मर्त्यस्य मनुष्यस्य अन्तक हे मृत्यो
sp005-000233_Kathopanishat_SB_11_Part2	यदेतत् सर्वेन्द्रियाणाम् तेजः तत् जरयन्ति अपक्षपयन्ति
sp005-000234_Kathopanishat_SB_11_Part2	अप्सरःप्रभृतयः भोगाः अनर्थायैव एते धर्म वीर्य प्रज्ञा तेजो यशःप्रभृतीनाम् क्षपयितृत्वात्
sp005-000235_Kathopanishat_SB_11_Part2	याम् चापि दीर्घजीविकाम् त्वम् दित्ससि तत्रापि शृणु
sp005-000236_Kathopanishat_SB_11_Part2	सर्वम् यत् ब्रह्मणोऽपि जीवितम् आयुः अल्पमेव
sp005-000237_Kathopanishat_SB_11_Part2	किमुत अस्मदादिदीर्घजीविका
sp005-000238_Kathopanishat_SB_11_Part2	अतः तव एव तिष्ठन्तु वाहाः रथादयः तथा तव नृत्यगीते च
sp005-000239_Kathopanishat_SB_11_Part2	किञ्च
sp005-000240_Kathopanishat_SB_11_Part2	न प्रभूतेन वित्तेन तर्पणीयः मनुष्यः
sp005-000241_Kathopanishat_SB_11_Part2	न हि लोके वित्तलाभः कस्यचित् तृप्तिकरः दृष्टः
sp005-000242_Kathopanishat_SB_11_Part2	यदि नामास्माकम् वित्ततृष्णा स्यात् लप्स्यामहे प्राप्स्यामहे इति एतत् वित्तम् अद्राक्ष्म दृष्टवन्तो वयम् चेत् त्वा त्वाम्
sp005-000243_Kathopanishat_SB_11_Part2	जीवितमपि तथैव जीविष्यामः यावत् याम्ये पदे त्वम् ईशिष्यसि त्वम् ईशिष्यसे प्रभुः स्याः
sp005-000244_Kathopanishat_SB_11_Part2	कथम् हि मर्त्यः त्वया समेत्य अल्पधनायुः भवेत्
sp005-000245_Kathopanishat_SB_11_Part2	वरस्तु मे वरणीयः स एव यत् आत्मविज्ञानम्
sp005-000246_Kathopanishat_SB_11_Part2	यतश्च
sp005-000247_Kathopanishat_SB_11_Part2	अजीर्यताम् वयोहानिम् अप्राप्नुवताम् अमृतानाम् सकाशम् उपेत्य उपगम्य
sp005-000248_Kathopanishat_SB_11_Part2	तदेवम् क्रत्वसम्पत्तिनिमित्तम् पितुः अनिष्टम् फलम् मया पुत्रेण सता निवारणीयम्
sp005-000249_Kathopanishat_SB_11_Part2	आत्मप्रदानेनापि क्रतुसम्पत्तिम् कृत्वा इत्येवम् मत्वा पितरम् उपगम्य स होवाच पितरम्
sp005-000250_Kathopanishat_SB_11_Part2	हे तत तात कस्मै ऋत्विक् विशेषाय दक्षिणार्थम् माम् दास्यसि इति प्रयच्छसि इत्येतत्
sp005-000251_Kathopanishat_SB_11_Part2	एवम् उक्तेन पित्रा उपेक्ष्यमाणोऽपि द्वितीयम् तृतीयमपि उवाच
sp005-000252_Kathopanishat_SB_11_Part2	कस्मै माम् दास्यसि कस्मै माम् दास्यसि इति
sp005-000253_Kathopanishat_SB_11_Part2	नायम् कुमारस्वभाव इति क्रुद्धः सन् पिता तम् ह
sp005-000254_Kathopanishat_SB_11_Part2	पुत्रम् किल उवाच मृत्यवे वैवस्वताय त्वा त्वाम् ददामि इति
sp005-000255_Kathopanishat_SB_11_Part2	स एवमुक्तः पुत्रः एकान्ते परिदेवयाञ्चकार
sp005-000256_Kathopanishat_SB_11_Part2	कथमिति उच्यते
sp005-000257_Kathopanishat_SB_11_Part2	बहूनाम् शिष्याणाम् पुत्राणाम् वा एमि गच्छामि प्रथमः सन् मुख्यया शिष्यादिवृत्त्या इत्यर्थः
sp005-000258_Kathopanishat_SB_11_Part2	जरामरणवान् क्वधःस्थः कुः पृथिवी अधश्च अन्तरिक्षादिलोकापेक्षया तस्याम् तिष्ठतीति क्वधःस्थः सन्
sp005-000259_Kathopanishat_SB_11_Part2	कथम् एवम् अविवेकिभिः प्रार्थनीयम् पुत्रवित्त हिरण्याद्यस्थिरम् वृणीते
sp005-000260_Kathopanishat_SB_11_Part2	क्व तदास्थः इति वा पाठान्तरम्
sp005-000261_Kathopanishat_SB_11_Part2	अस्मिन्पक्षे च अक्षरयोजना
sp005-000262_Kathopanishat_SB_11_Part2	तेषु पुत्रादिषु आस्था आस्थितिः तात्पर्येण वर्तनम् यस्य स तदास्थः
sp005-000263_Kathopanishat_SB_11_Part2	ततो अधिकतरम् पुरुषार्थम् दुष्प्रापमपि प्रापयिषुः क्व तदास्थो भवेत्
sp005-000264_Kathopanishat_SB_11_Part2	न कश्चित् तदसारज्ञः तदर्थी स्यादित्यर्थः
sp005-000265_Kathopanishat_SB_11_Part2	सर्वो हि उपर्युपर्येव बुभूषति लोकः
sp005-000266_Kathopanishat_SB_11_Part2	तस्मात् न पुत्रवित्तादिलोभैः प्रलोभ्यः अहम्
sp005-000267_Kathopanishat_SB_11_Part2	किञ्च अप्सरःप्रमुखान् वर्णरतिप्रमोदान् अनवस्थितरूपतया अभिध्यायन्
sp005-000268_Kathopanishat_SB_11_Part2	निरूपयन् यथावत् अतिदीर्घे जीविते को विवेकी रमेत
sp005-000269_Kathopanishat_SB_11_Part2	अतः विहाय अनित्यैः कामैः प्रलोभनम् यत् मया प्रार्थितम्
sp005-000270_Kathopanishat_SB_11_Part2	यस्मिन् प्रेते इदम् विचिकित्सनम् विचिकित्सन्ति अस्ति नास्ति इत्येवम्प्रकारम् हे मृत्यो
sp005-000271_Kathopanishat_SB_11_Part2	साम्पराये परलोकविषये महति महत्प्रयोजननिमित्ते आत्मनः निर्णयविज्ञानम् यत् तत् ब्रूहि कथय नः अस्मभ्यः
sp005-000272_Kathopanishat_SB_11_Part2	किम् बहुना योऽयम् प्रकृताऽत्मविषयः वरः गूढम् गहनम् दुर्विवेचनम् प्राप्तः अनुप्रविष्टः
sp005-000273_Kathopanishat_SB_11_Part2	तस्मात् वरात् अन्यम् अविवेकिभिः प्रार्थनीयम् अनित्यविषयम् परम् नचिकेताः न वृणीते
sp005-000274_Kathopanishat_SB_11_Part2	मनसापि इति श्रुतेः वचनम् इति
sp005-000275_Kathopanishat_SB_11_Part2	इति श्री मत्परमहंसपरिव्राजकाचार्य श्रीमदाचार्य श्री शङ्करभगवतः कृतौ कठोपनिषत् भाष्ये
sp005-000276_Kathopanishat_SB_11_Part2	प्रथमाऽध्याये प्रथमवल्लीभाष्यम् समाप्तम्
sp005-000277_Kathopanishat_SB_12	प्रथमाऽध्याये द्वितीयवल्ली
sp005-000278_Kathopanishat_SB_12	परीक्ष्य शिष्यम् विद्यायोग्यताम् च अवगम्य आह
sp005-000279_Kathopanishat_SB_12	अन्यत् पृथगेव श्रेयः निःश्रेयसम् तथा अन्यत् उत अपि एव प्रेयः प्रियतरमपि
sp005-000280_Kathopanishat_SB_12	ते प्रेयःश्रेयसी उभे नानार्थे भिन्नप्रयोजने सती
sp005-000281_Kathopanishat_SB_12	पुरुषम् अधिकृतम् वर्णाश्रमादिविशिष्टम् सिनीतः बध्नीतः
sp005-000282_Kathopanishat_SB_12	ताभ्याम् विद्याविद्याभ्याम् आत्मकर्तव्यतया प्रयुज्यते सर्वः पुरुषः
sp005-000283_Kathopanishat_SB_12	श्रेयःप्रेयसोर्हि अभ्युदयामृतत्वार्थी पुरुषः प्रवर्तते
sp005-000284_Kathopanishat_SB_12	अतः श्रेयःप्रेयः प्रयोजनकर्तव्यतया ताभ्याम् बद्ध इत्युच्यते सर्वः पुरुषः
sp005-000285_Kathopanishat_SB_12	ते यद्यपि एकैकपुरुषार्थसम्बन्धिनी विद्या अविद्यारूपत्वात् विरुद्धे इत्यन्यतर अपरित्यागेन
sp005-000286_Kathopanishat_SB_12	एकेन पुरुषेण सहानुष्ठातुमशक्यत्वात् तयोः हित्वा अविद्यारूपम् प्रेयः
sp005-000287_Kathopanishat_SB_12	श्रेय एव केवलम् आददानस्य उपादानम् कुर्वतः साधु शोभनम् शिवम् भवति
sp005-000288_Kathopanishat_SB_12	यस्तु अदूरदर्शी स विमूढो हीयते वियुज्यते अस्मात् अर्थात् पुरुषार्थात्
sp005-000289_Kathopanishat_SB_12	पारमार्थिकात् प्रयोजनात् नित्यात् प्रच्यवते इत्यर्थः
sp005-000290_Kathopanishat_SB_12	कोऽसौ य उ प्रेयो वृणीते उपादत्ते इत्येतत्
sp005-000291_Kathopanishat_SB_12	यदि उभे अपि कर्तुम् स्वायत्ते पुरुषेण किमर्थम् प्रेय एव आदत्ते बाहुल्येन लोके इति उच्यते
sp005-000292_Kathopanishat_SB_12	सत्यम् स्वायत्ते तथापि साधनतः फलतश्च
sp005-000293_Kathopanishat_SB_12	मन्दबुद्धीनाम् दुर्विवेकरूपे सती व्यामिश्रीभूते इव मनुष्यमेतम् पुरुषम् आ इतः प्राप्नुतः श्रेयश्च प्रेयश्च
sp005-000294_Kathopanishat_SB_12	अतः हंस इव अम्भसः पयः
sp005-000295_Kathopanishat_SB_12	तौ श्रेयःप्रेयःपदार्थौ सम्परीत्य सम्यक्परिगम्य
sp005-000296_Kathopanishat_SB_12	मनसा आलोच्य गुरुलाघव विविनक्ति पृथक्करोति धीरः धीमान्
sp005-000297_Kathopanishat_SB_12	विविच्य श्रेयो हि श्रेय एव अभिवृणीते प्रेयसः अभ्यर्हितत्वात्
sp005-000298_Kathopanishat_SB_12	कोऽसौ धीरः
sp005-000299_Kathopanishat_SB_12	यस्तु मन्दः अल्पबुद्धिः सः विवेकासामर्थ्यात् योगक्षेमात् योगक्षेमनिमित्तम् शरीराद्युपचयरक्षणनिमित्तम् इत्येतत्
sp005-000300_Kathopanishat_SB_12	प्रेयः पशुपुत्रादिलक्षणम् वृणीते
sp005-000301_Kathopanishat_SB_12	सः त्वम् पुनः पुनः मया प्रलोभ्यमानोऽपि प्रियान् पुत्रादीन् प्रियरूपांश्च
sp005-000302_Kathopanishat_SB_12	अप्सरःप्रभृतिलक्षणान् कामान् अभिध्यायन् चिन्तयन्
sp005-000303_Kathopanishat_SB_12	तेषाम् अनित्यत्व असारत्वादिदोषान् हे नचिकेतः
sp005-000304_Kathopanishat_SB_12	अत्यस्राक्षीः अतिसृष्टवान् परित्यक्तवान् असि
sp005-000305_Kathopanishat_SB_12	अहो बुद्धिमत्ता तव
sp005-000306_Kathopanishat_SB_12	न एताम् अवाप्तवान् असि सृङ्काम् सृतिम् कुत्सिताम् मूढजनप्रवृत्ताम् वित्तमयीम् धनप्रायाम्
sp005-000307_Kathopanishat_SB_12	यस्याम् सृतौ मज्जन्ति सीदन्ति बहवः अनेके मूढाः मनुष्याः
sp005-000308_Kathopanishat_SB_12	तयोः श्रेयः आददानस्य साधु भवति
sp005-000309_Kathopanishat_SB_12	हीयते अर्थात् य उ प्रेयो वृणीते इत्युक्तम्
sp005-000310_Kathopanishat_SB_12	तत् कस्मात्
sp005-000311_Kathopanishat_SB_12	दूरम् दूरेण महता अन्तरेण एते विपरीते अन्योन्यव्यावृत्तरूपे विवेकाविवेकात्मकत्वात्
sp005-000312_Kathopanishat_SB_12	तमःप्रकाशाविव विषूची विषूच्यौ नानागती भिन्नफले संसारमोक्षहेतुत्वेन इत्येतत्
sp005-000313_Kathopanishat_SB_12	के ते इति उच्यते
sp005-000314_Kathopanishat_SB_12	या च अविद्या प्रेयोविषया विद्येति च श्रेयोविषया ज्ञाता निर्ज्ञाता अवगता पण्डितैः
sp005-000315_Kathopanishat_SB_12	तत्र विद्याभीप्सिनम् विद्यार्थिनम् नचिकेतसम् त्वाम् अहम् मन्ये
sp005-000316_Kathopanishat_SB_12	कस्मात् यस्मात् अविद्वद्बुद्धिप्रलोभिनः कामाः अप्सरःप्रभृतयः बहवोऽपि
sp005-000317_Kathopanishat_SB_12	त्वा त्वाम् न अलोलुपन्त न विच्छेदम् कृतवन्तः श्रेयोमार्गात् आत्मोपभोगाभिवाञ्छासम्पादनेन
sp005-000318_Kathopanishat_SB_12	अतः विद्यार्थिनम् श्रेयोभाजनम् मन्ये इत्यभिप्रायः
sp005-000319_Kathopanishat_SB_12	ये तु संसारभाजः जनाः
sp005-000320_Kathopanishat_SB_12	अविद्यायाम् अन्तरे मध्ये घनीभूते इव तमसि वर्तमानाः वेष्ट्यमानाः पुत्रपश्वादितृष्णापाशशतैः
sp005-000321_Kathopanishat_SB_12	स्वयम् वयम् धीराः प्रज्ञावन्तः पण्डिताः शास्त्रकुशलाश्च इति मन्यमानाः
sp005-000322_Kathopanishat_SB_12	ते दन्द्रम्यमाणाः अत्यर्थम् कुटिलान् अनेकरूपाम् गतिम् इच्छन्तः जरामरणरोगादिदुःखैः परियन्ति
sp005-000323_Kathopanishat_SB_12	परिगच्छन्ति मूढाः अविवेकिनः अन्धेनैव दृष्टिविहेनेन
sp005-000324_Kathopanishat_SB_12	ए नीयमानाः विषमे पथि यथा बहवः अन्धाः महान्तम् अनर्थम् ऋच्छन्ति तद्वत्
sp005-000325_Kathopanishat_SB_12	अत एव मूढत्वात्
sp005-000326_Kathopanishat_SB_12	न साम्परायः प्रतिभाति
sp005-000327_Kathopanishat_SB_12	सम्परः ईयते इति सम्परायः परलोकः
sp005-000328_Kathopanishat_SB_12	तत्प्राप्तिप्रयोजनः साधनविशेषः शास्त्रीयः साम्परायः
sp005-000329_Kathopanishat_SB_12	स च बालम् अविवेकिनम् प्रति न प्रतिभाति न प्रकाशते न उपतिष्ठते इत्येतत्
sp005-000330_Kathopanishat_SB_12	प्रमाद्यन्तम् प्रमादम् कुर्वन्तम् पुत्रपश्वादिप्रयोजनेषु आसक्तमनसम्
sp005-000331_Kathopanishat_SB_12	तथा वित्तमोहेन वित्तनिमित्तेन अविवेकेन मूढम् तमसात् च्छन्नम् सन्तम्
sp005-000332_Kathopanishat_SB_12	अयमेव लोकः योऽयम् दृश्यमानः स्त्र्यन्नपानादिविशिष्टःनास्ति परः अदृष्टः लोकः इत्येवम्
sp005-000333_Kathopanishat_SB_12	मननशीलः मानी पुनः पुनः जनित्वा वशम् अदधीनताम् आपद्यते मे मृत्योः मम
sp005-000334_Kathopanishat_SB_12	जननमरणादिलक्षणदुःखप्रबन्धारूढ एव भवति इत्यर्थः
sp005-000335_Kathopanishat_SB_12	प्रायेण हि एवंविध एव लोकः
sp005-000336_Kathopanishat_SB_12	यस्तु श्रेयोर्थी सहस्रेषु कश्चिदेव आत्मवित् भवति त्वद्विधः यस्मात्
sp005-000337_Kathopanishat_SB_12	श्रवणायापि श्रवणार्थम् श्रोतुमपि यः न लभ्यः आत्मा बहुभिः अनेकैः
sp005-000338_Kathopanishat_SB_12	शृण्वन्तोऽपि बहवः अनेके अन्ये यम् आत्मानम् न विद्युः न विदन्ति अभागिनः असंस्कृतात्मानः न विजानीयुः
sp005-000339_Kathopanishat_SB_12	किञ्च अस्य वक्तापि आश्चर्यः अद्भुतवदेव
sp005-000340_Kathopanishat_SB_12	अनेकेषु कश्चिदेव भवति
sp005-000341_Kathopanishat_SB_12	तथा श्रुत्वापि अस्य आत्मनः कुशलः निपुण एव अनेकेषु लब्धा कश्चिदेव भवति
sp005-000342_Kathopanishat_SB_12	यस्मात् आश्चर्यः ज्ञाता कश्चिदेव कुशलानुशिष्टः कुशलेन निपुणेन आचार्येण अनुशिष्टः सन्
sp005-000343_Kathopanishat_SB_12	कस्मात्
sp005-000344_Kathopanishat_SB_12	न हि नरेण मनुष्येण अवरेण प्रोक्तः अवरेण हीनेन प्राकृतबुद्धिन इत्येतत्
sp005-000345_Kathopanishat_SB_12	उक्तः एषः आत्मा यम् त्वम् माम् पृच्छसि
sp005-000346_Kathopanishat_SB_12	न हि सुष्ठु सम्यक् विज्ञेयः विज्ञातुम् शक्यः
sp005-000347_Kathopanishat_SB_12	यस्मात् बहुधा अस्ति नास्ति कर्ता अकर्ता शुद्धः अशुद्धः इत्याद्यनेकधा चिन्त्यमानो वादिभिः
sp005-000348_Kathopanishat_SB_12	कथम् पुनः सुविज्ञेय इति उच्यते
sp005-000349_Kathopanishat_SB_12	अनन्यप्रोक्ते अनन्येन अपृथग्दर्शिन आचार्येण प्रतिपाद्यब्रह्मात्मभूतेन प्रोक्ते उक्ते आत्मनि
sp005-000350_Kathopanishat_SB_12	गतिः अनेकधा अस्तिनास्ति इत्यादिलक्षणा चिन्ता गतिः
sp005-000351_Kathopanishat_SB_12	अत्र अस्मिन् आत्मनि नास्ति न विद्यते सर्वविकल्पगतिप्रत्यस्तमितत्वात् आत्मनः
sp005-000352_Kathopanishat_SB_12	अथवा स्वात्मभूते अनन्यस्मिन् आत्मनि प्रोक्ते अनन्यप्रोक्ते
sp005-000353_Kathopanishat_SB_12	अत्र गतिः अन्यस्य अवगतिः नास्ति ज्ञेयस्य अन्यस्य अभावात्
sp005-000354_Kathopanishat_SB_12	ज्ञानस्य हि एषा परा निष्ठा यदात्मैकत्वविज्ञानम्
sp005-000355_Kathopanishat_SB_12	अतः अवगन्तव्याभावात् न गतिः अत्र अवशिष्यते
sp005-000356_Kathopanishat_SB_12	संसारगतिर्वात्र नास्ति अनन्ये आत्मनि प्रोक्ते नान्तरीयकत्वात् तद्विज्ञानफलस्य मोक्षस्य
sp005-000357_Kathopanishat_SB_12	अथवा प्रोच्यमानब्रह्मात्मभूतेन आचार्येण प्रोक्ते आत्मनि अगतिः अनवबोधः अपरिज्ञानम् अत्र नास्ति
sp005-000358_Kathopanishat_SB_12	भवत्येव अवगतिः तद्विषया श्रोतुः तदस्मि अहम् इति आचार्यस्य इव इत्यर्थः
sp005-000359_Kathopanishat_SB_12	एवम् सुविज्ञेयः आत्मा आगमवत आचार्येण अनन्यतया प्रोक्ते इत्यर्थः
sp005-000360_Kathopanishat_SB_12	इतरथा हि अणीयान् अणुप्रमाणात् अपि सम्पद्यते आत्मा अतर्क्यम्
sp005-000361_Kathopanishat_SB_12	अणुप्रमाणः न तर्क्यः स्वबुद्ध्या अभ्यूहेन केवलेन तर्केण
sp005-000362_Kathopanishat_SB_12	तर्क्यमाणे अणुपरिमाणे केनचित् स्थापिते आत्मनि
sp005-000363_Kathopanishat_SB_12	ततः अणुतरम् अन्यो अभ्यूहति ततोऽप्यन्यो अणुतमम् इति
sp005-000364_Kathopanishat_SB_12	न हि कुतर्कस्य निष्ठा क्वचित् विद्यते
sp005-000365_Kathopanishat_SB_12	अतः अनन्यप्रोक्ते आत्मनि उत्पन्ना या इयम् आगमप्रतिपाद्यात्मनि मतिः
sp005-000366_Kathopanishat_SB_12	नैषा तर्केण स्वबुद्ध्यभ्यूहमात्रेण आपनेया न प्रापणीय इत्यर्थः
sp005-000367_Kathopanishat_SB_12	न अपनेतव्या वा न हातव्या
sp005-000368_Kathopanishat_SB_12	तार्किको हि अनागमज्ञः स्वबुद्धिपरिकल्पितम् यत्किञ्चिदेव कथयति
sp005-000369_Kathopanishat_SB_12	अत एव च या इयम् आगमप्रसूता मतिः
sp005-000370_Kathopanishat_SB_12	अन्येनैव आगमाभिज्ञेन आचार्येणैव प्रोक्ता सती सुज्ञानाय भवति हे प्रेष्ठ प्रियतम
sp005-000371_Kathopanishat_SB_12	का पुनः सा तर्कागम्या मतिरिति उच्यते
sp005-000372_Kathopanishat_SB_12	याम् त्वम् मतिम् मद्वरप्रदानेन आपः प्राप्तवानसि
sp005-000373_Kathopanishat_SB_12	सत्या अवितथविषया धृतिः यस्य तव स त्वम् सत्यधृतिः बतासि
sp005-000374_Kathopanishat_SB_12	इत्यनुकम्पयन् आह मृत्युः नचिकेतसम् वक्ष्यमाणविज्ञानस्तुतये
sp005-000375_Kathopanishat_SB_12	त्वादृक् त्वत्तुल्यः नः अस्मभ्यम् भूयात् भवतात्
sp005-000376_Kathopanishat_SB_12	भवतु अन्यः शिष्यः पुत्रोवा प्रष्टा
sp005-000377_Kathopanishat_SB_12	कीदृक् यादृक्त्वम् हे नचिकेतः प्रष्टा
sp005-000378_Kathopanishat_SB_12	पुनरपि तुष्टः आह
sp005-000379_Kathopanishat_SB_12	जानाम्यहम् शेवधिः निधिः कर्मफललक्षणः निधिरिव प्रार्थ्यते इति
sp005-000380_Kathopanishat_SB_12	असावनित्यम् अनित्य इति जानामि
sp005-000381_Kathopanishat_SB_12	न हि यस्मात् अनित्यैः अध्रुवैः नित्यम् ध्रुवम् तत् प्राप्यते परमात्माख्यः शेवधिः
sp005-000382_Kathopanishat_SB_12	यस्तु अनित्यः सुखात्मकः शेवधिः स एव अनित्यैः द्रव्यैः प्राप्यते हि यतः
sp005-000383_Kathopanishat_SB_12	ततः तस्मात् मया जानतापि नित्यम् अनित्यसाधनैः न प्राप्यते
sp005-000384_Kathopanishat_SB_12	इति नाचिकेतः चितो अग्निः अनित्यैः द्रव्यैः पश्वादिभिः स्वर्गसुखसाधनभूतः अग्निः निर्वर्तितः इत्यर्थः
sp005-000385_Kathopanishat_SB_12	तेन अहम् अधिकारापन्नः नित्यम् याम्यम् स्थानम् स्वर्गाख्यम् प्राप्तवानस्मि नित्यत्वम् आपेक्षिकम्
sp005-000386_Kathopanishat_SB_12	त्वम् तु कामस्याप्तिम् समाप्तिम् अत्र एव इह एव सर्वे कामाः परिसमाप्ताः
sp005-000387_Kathopanishat_SB_12	जगतः अध्यात्माधिभूताधिदैवादेः प्रतिष्ठाम् आश्रयम् सर्वात्मकत्वात्
sp005-000388_Kathopanishat_SB_12	क्रतोः फलम् हैरण्यगर्भम् पदम् अनन्त्यम् आनन्त्यम्
sp005-000389_Kathopanishat_SB_12	अभयस्य च पारम् पराम् निष्ठाम्
sp005-000390_Kathopanishat_SB_12	स्तोमम् स्तुत्यम् महत् अणिमाद्यैश्वर्याद्यनेकगुणसहितम्
sp005-000391_Kathopanishat_SB_12	स्तोमम् च तत् महच्च निरतिशयत्वात् स्तोममहत्
sp005-000392_Kathopanishat_SB_12	उरुगायम् विस्तीर्णाम् गतिम् प्रतिष्ठाम् स्थितिम् आत्मनः
sp005-000393_Kathopanishat_SB_12	अनुत्तमामपि दृष्ट्वा धृत्या धैर्येण धीरः धीमान् सन् नचिकेतः
sp005-000394_Kathopanishat_SB_12	अत्यस्राक्षीः परमेव आकाङ्क्षन् अतिसृष्टवानसि सर्वमेतत् संसारभोगजातम्
sp005-000395_Kathopanishat_SB_12	अहो बत अनुत्तमगुणोऽसि
sp005-000396_Kathopanishat_SB_12	यम् त्वम् ज्ञातुमिच्छसि आत्मानम्
sp005-000397_Kathopanishat_SB_12	तम् दुर्दर्शम् दुःखेन दर्शनम् अस्य इति दुर्दर्शम् अतिसूक्ष्मत्वात्
sp005-000398_Kathopanishat_SB_12	गूढम् गहनम् अनुप्रविष्टम् प्राकृतविषयविकारविज्ञानैः प्रच्छन्नम् इत्येतत्
sp005-000399_Kathopanishat_SB_12	गुहाहितम् गुहायाम् बुद्धौ स्थितम् तत्र उपलभ्यमानत्वात्
sp005-000400_Kathopanishat_SB_12	गह्वरेष्ठम् गह्वरे विषमे अनेकानर्थसङ्कटे तिष्ठतीति गह्वरेष्ठम्
sp005-000401_Kathopanishat_SB_12	यतः एवम् गूढम् अनुप्रविष्टः गुहाहितश्च अतः गह्वरेष्ठः अतः दुर्दर्शः
sp005-000402_Kathopanishat_SB_12	तम् पुराणम् पुरातनम् अध्यात्मयोगाधिगमेन विषयेभ्यः प्रतिसंहृत्य
sp005-000403_Kathopanishat_SB_12	चेतसः आत्मनि समाधानम् अध्यात्मयोगः
sp005-000404_Kathopanishat_SB_12	तस्य अधिगमः तेन मत्वा देवम् आत्मानम् धीरः हर्षशोकौ आत्मनः उत्कर्षापकर्षयोः अभावात् जहाति
sp005-000405_Kathopanishat_SB_12	किञ्च
sp005-000406_Kathopanishat_SB_12	एतत् आत्मतत्त्वम् यदहम् वक्ष्यामि
sp005-000407_Kathopanishat_SB_12	तत् श्रुत्वा आचार्यसकाशात् सम्यगात्मभावेन परिगृह्य उपादाय
sp005-000408_Kathopanishat_SB_12	मर्त्यः मरणधर्मा धर्मादनपेतम् धर्म्यम् प्रवृह्य उद्यम्य पृथक्कृत्य शरीरादेः
sp005-000409_Kathopanishat_SB_12	अणुम् सूक्ष्मम् एतम् आत्मानम् आप्य प्राप्य
sp005-000410_Kathopanishat_SB_12	सः मर्त्यः विद्वान् मोदते मोदनीयम् हर्षणीयम् आत्मानम् लब्ध्वा
sp005-000411_Kathopanishat_SB_12	तदेतदेवंविधम् ब्रह्म सद्म भवनम् नचिकेतसम् त्वाम् प्रति अपावृतद्वारम्
sp005-000412_Kathopanishat_SB_12	विवृतम् अभिमुखीभूतम् मन्ये मोक्षार्हम् त्वाम् मन्ये इत्यभिप्रायः
sp005-000413_Kathopanishat_SB_12	एतत् श्रुत्वा नचिकेताः पुनराह
sp005-000414_Kathopanishat_SB_12	यद्यहम् योग्यः प्रसन्नश्च असि भगवन् माम् प्रति
sp005-000415_Kathopanishat_SB_12	अन्यत्र धर्मात् शास्त्रीयात् धर्मानुष्ठानात् तत्फलात् तत्कारकेभ्यश्च पृथग्भूतम् इत्यर्थः
sp005-000416_Kathopanishat_SB_12	तथा अन्यत्र अधर्मात् तथा अन्यत्र अस्मात् कृताकृतात्
sp005-000417_Kathopanishat_SB_12	कृतम् कार्यम् अकृतम् कारणम् अस्मात् अन्यत्र
sp005-000418_Kathopanishat_SB_12	किञ्च अन्यत्र भूताच्च अतिक्रान्तात्कालात् भव्याच्च यत् तत् भविष्यतश्च तथा वर्तमानात्
sp005-000419_Kathopanishat_SB_12	कालत्रयेण यत् न परिच्छिद्यते इत्यर्थः
sp005-000420_Kathopanishat_SB_12	यत् ईदृशम् वस्तु सर्वव्यवहारगोचरातीतम् पश्यसि जानासि तद्वद मह्यम्
sp005-000421_Kathopanishat_SB_12	इत्येवम् पृष्टवते मृत्युः उवाच
sp005-000422_Kathopanishat_SB_12	पृष्टम् वस्तु विशेषणान्तरम् च विवक्षन्
sp005-000423_Kathopanishat_SB_12	सर्वे वेदाः यत् पदम् पदनीयम् गमनीयम् अविभागेन आमनन्ति प्रतिपादयन्ति
sp005-000424_Kathopanishat_SB_12	तपांसि सर्वाणि च यत् वदन्ति यत् प्राप्त्यर्थानि इत्यर्थः
sp005-000425_Kathopanishat_SB_12	यदिच्छन्तः ब्रह्मचर्यम् गुरुकुलवासलक्षणम् अन्यद्वा ब्रह्मप्राप्त्यर्थम् चरन्ति
sp005-000426_Kathopanishat_SB_12	तत् ते तुभ्यम् पदम् यत् ज्ञातुमिच्छसि सङ्ग्रहेण सङ्क्षेपतः ब्रवीमि ओम् इत्येतत्
sp005-000427_Kathopanishat_SB_12	तदेतत्पदम् यत् बुभुत्सितम् त्वया यदेतत् ओम् इति ओम् शब्दवाच्यम् ओम् शब्दप्रतीकम् च
sp005-000428_Kathopanishat_SB_12	अतः
sp005-000429_Kathopanishat_SB_12	एतद्ध्येवाक्षरम् ब्रह्म अपरम् एतद्ध्येवाक्षरम् परम् च
sp005-000430_Kathopanishat_SB_12	तयोर्हि प्रतीकम् एतदक्षरम्
sp005-000431_Kathopanishat_SB_12	एतद्धि एव अक्षरम् ज्ञात्वा उपास्य ब्रह्मेति यः यदिच्छति परम् अपरम् वा तस्य तत् भवति
sp005-000432_Kathopanishat_SB_12	परम् चेत् ज्ञातव्यम् अपरम् चेत् प्राप्तव्यम्
sp005-000433_Kathopanishat_SB_12	यतः एवम् अतः
sp005-000434_Kathopanishat_SB_12	एतदालम्बनम् एतत् ब्रह्मप्राप्त्यालम्बनानाम् श्रेष्ठम् प्रशस्यतमम्
sp005-000435_Kathopanishat_SB_12	एतत् आलम्बनम् परम् अपरम् च परापरब्रह्मविषयत्वात्
sp005-000436_Kathopanishat_SB_12	अतः एतत् आलम्बनम् ज्ञात्वा ब्रह्मलोके महीयते
sp005-000437_Kathopanishat_SB_12	परस्मिन्ब्रह्मणि अपरस्मिंश्च ब्रह्मभूतः ब्रह्मवतु उपास्यो भवति इत्यर्थः
sp005-000438_Kathopanishat_SB_12	अन्यत्र धर्मात् इत्यादिना पृष्टस्य आत्मनः अशेषविशेषरहितस्य आलम्बनत्वेन
sp005-000439_Kathopanishat_SB_12	प्रतीकत्वेन च ओङ्कारः निर्दिष्टः अपरस्य च ब्रह्मणः मन्दमध्यमप्रतिपत्तॄन्प्रति
sp005-000440_Kathopanishat_SB_12	अथ इदानीम् तस्य ओङ्कारालम्बनस्य आत्मनः साक्षात्स्वरूप निर्दिधारयिषया इदम् उच्यते
sp005-000441_Kathopanishat_SB_12	न जायते न उत्पद्यते म्रियते वा न म्रियते च
sp005-000442_Kathopanishat_SB_12	उत्पत्तिमतः वस्तुनः अनित्यस्य अनेक विक्रियाः
sp005-000443_Kathopanishat_SB_12	तासाम् आद्यन्ते जन्मविनाशलक्षणे विक्रिये इह आत्मनि प्रतिषिध्येते
sp005-000444_Kathopanishat_SB_12	प्रथमम् सर्वविक्रियाप्रतिषेधार्थम् न जायते म्रियते व इति
sp005-000445_Kathopanishat_SB_12	विपश्चित् मेधावी सर्वज्ञः अविपरिलुप्तचैतन्यस्वभावात्
sp005-000446_Kathopanishat_SB_12	किञ्च नायमात्मा कुतश्चित् कारणान्तरात् बभूव
sp005-000447_Kathopanishat_SB_12	स्वस्माच्च आत्मनः न बभूव कश्चित् अर्थान्तरभूतः
sp005-000448_Kathopanishat_SB_12	अतः अयमात्मा अजः नित्यः शाश्वतः अपक्षयविवर्जितः
sp005-000449_Kathopanishat_SB_12	यो हि अशाश्वतः सः अपक्षीयते
sp005-000450_Kathopanishat_SB_12	अयम् तु शाश्वतः अत एव पुराणः पुरापि नव एव इति
sp005-000451_Kathopanishat_SB_12	यो हि अवयव उपचयद्वारेण अभिनिर्वर्त्यते स इदानीम् नवः यथा कुम्भादिः
sp005-000452_Kathopanishat_SB_12	तत् विपरीतस्तु आत्मा पुराणः वृद्धिविवर्जित इत्यर्थः
sp005-000453_Kathopanishat_SB_12	यतः एवम् अतः न हन्यते न हिंस्यते हन्यमाने शस्त्रादिभिः शरीरे
sp005-000454_Kathopanishat_SB_12	तत् स्वोपि आकाशवदेव भवति इत्यर्थः
sp005-000455_Kathopanishat_SB_12	एवम् भूतमपि आत्मानम् शरीरमात्रात्मदृष्टिः हन्ता चेत् यदि मन्यते चिन्तयति
sp005-000456_Kathopanishat_SB_12	हन्तुम् हनिष्यामे एनम् इति योपि अन्यः हतः सोऽपि चेत् मन्यते हतम् आत्मानम् हतोऽहमिति
sp005-000457_Kathopanishat_SB_12	उभावपि तौ न विजानीतः स्वम् आत्मानम्
sp005-000458_Kathopanishat_SB_12	यतः नायम् हन्ति अविक्रियत्वात् आत्मनः
sp005-000459_Kathopanishat_SB_12	तथा न हन्यते आकाशवत् अविक्रियत्वादेव
sp005-000460_Kathopanishat_SB_12	अतः अनात्मज्ञविषय एव धर्माधर्मादिलक्षणः संसारः न ब्रह्मज्ञस्य
sp005-000461_Kathopanishat_SB_12	श्रुतिप्रामाण्यात् न्यायाच्च धर्माधर्माद्यनुपपत्तेः
sp005-000462_Kathopanishat_SB_12	कथम् पुनरात्मानम् जानाति इति उच्यते
sp005-000463_Kathopanishat_SB_12	अणोः सूक्ष्मात् अणीयान् श्यामाकादेरणुतरः
sp005-000464_Kathopanishat_SB_12	महतः महत्परिमाणात् महीयान् महत्तरः पृथिव्यादेः
sp005-000465_Kathopanishat_SB_12	अणु महद्वा यदस्ति लोके वस्तु तत्तेनैव आत्मना नित्येन आत्मवत् सम्भवति
sp005-000466_Kathopanishat_SB_12	तदात्मना विनिर्मुक्तम् असत् सम्पद्यते
sp005-000467_Kathopanishat_SB_12	तस्मात् असावेव आत्मा अणोरणीयान्महतो महीयान् सर्वनामरूपवस्तूपाधिकत्वात्
sp005-000468_Kathopanishat_SB_12	स चात्मा अस्य जन्तोः ब्रह्मादिस्तम्बपर्यन्तस्य प्राणिजातस्य गुहायाम् हृदये निहितः
sp005-000469_Kathopanishat_SB_12	आत्मभूतः स्थितः इत्यर्थः
sp005-000470_Kathopanishat_SB_12	तम् आत्मानम् दर्शनश्रवणमननविज्ञानलिङ्गम् अक्रतुः अकामः
sp005-000471_Kathopanishat_SB_12	दृष्टादृष्टबाह्यविषयोपरतबुद्धिः इत्यर्थः
sp005-000472_Kathopanishat_SB_12	यदा च एवम् तदा मन आदीनि करणानि धातवः शरीरस्य धारणात्प्रसीदन्ति
sp005-000473_Kathopanishat_SB_12	इत् येषाम् धातूनाम् प्रसादात् आत्मनः महिमानम् कर्मनिमित्तवृद्धिक्षयरहितम् पश्यति
sp005-000474_Kathopanishat_SB_12	अयमहमस्मि इति साक्षात् विजानाति
sp005-000475_Kathopanishat_SB_12	ततः विगतशोको भवति
sp005-000476_Kathopanishat_SB_12	अन्यथा दुर्विज्ञेयः अयमात्मा कामिभिः प्राकृतपुरुषैः
sp005-000477_Kathopanishat_SB_12	यस्मात्
sp005-000478_Kathopanishat_SB_12	आसीनः अवस्थितः अचल एव सन् दूरम् व्रजति शयानः याति सर्वतः
sp005-000479_Kathopanishat_SB_12	एवम् असौ आत्मा देवः मदामदः समदः अमदश्च सहर्षो अहर्षश्च विरुद्धधर्मवान्
sp005-000480_Kathopanishat_SB_12	अतः अशक्यत्वात् ज्ञातुम् कः तम् मदामदम् देवम् मदन्यः ज्ञातुम् अर्हति
sp005-000481_Kathopanishat_SB_12	अस्मदादेरेव सूक्ष्मबुद्धेः पण्डितस्य सुविज्ञेयः अयमात्मा
sp005-000482_Kathopanishat_SB_12	स्थितिगतिनित्यानित्यादिविरुद्धानेकधर्मोपाधिकत्वात् विरुद्धधर्मवत्वात् विश्वरूप इव चिन्तामणिवत् अवभासते
sp005-000483_Kathopanishat_SB_12	इति दुर्विज्ञेयत्वम् दर्शयति कस्तम् मदन्यः ज्ञातुम् अर्हति इति
sp005-000484_Kathopanishat_SB_12	करणानाम् उपशमः शयनम् करणजनितस्य एकदेशविज्ञानस्य उपशमः शयानस्य भवति
sp005-000485_Kathopanishat_SB_12	यदा च एवम् केवलसामान्यविज्ञानत्वात् सर्वतः याति इव
sp005-000486_Kathopanishat_SB_12	यदा विशेषविज्ञानस्थः स्वेन रूपेण स्थित एव सन् मन आदिगतिषु तदुपाधिकत्वात् दूरम् व्रजति इव
sp005-000487_Kathopanishat_SB_12	स च इहैव वर्तते
sp005-000488_Kathopanishat_SB_12	तद्विज्ञानाच्च शोकात्ययः इत्यपि दर्शयति
sp005-000489_Kathopanishat_SB_12	अशरीरम् स्वेन रूपेण आकाशकल्पः आत्मा तम् अशरीरम् शरीरेषु देवपितृमनुष्यादिशरीरेषु
sp005-000490_Kathopanishat_SB_12	अनवस्थेषु अनित्येषु अवस्थितेरहितेषु अवस्थितम् नित्यम् अविकृतम् इत्येतत्
sp005-000491_Kathopanishat_SB_12	महान्तम्
sp005-000492_Kathopanishat_SB_12	महत्त्वस्य आपेक्षिकत्वशङ्कायाम् आह
sp005-000493_Kathopanishat_SB_12	विभुम् व्यापिनम् आत्मानम्
sp005-000494_Kathopanishat_SB_12	आत्मग्रहणम् स्वतो अनन्यत्वप्रदर्शनार्थम्
sp005-000495_Kathopanishat_SB_12	आत्मशब्दः प्रत्यगात्मविषय एव मुख्यः
sp005-000496_Kathopanishat_SB_12	तम् ईदृशम् आत्मानम् मत्वा अयमहम् इति धीरः धीमान् न शोचति
sp005-000497_Kathopanishat_SB_12	न हि एवंविधस्य आत्मविदः शोकोपपत्तिः
sp005-000498_Kathopanishat_SB_12	यद्यपि दुर्विज्ञेयः अयमात्मा तथापि उपायेन सुविज्ञेय एव इत्याह
sp005-000499_Kathopanishat_SB_12	न अयमात्मा प्रवचनेन अनेकवेदस्वीकरणेन लभ्यः ज्ञेयः
sp005-000500_Kathopanishat_SB_12	नापि मेधया ग्रन्थार्थधारणशक्त्या
sp005-000501_Kathopanishat_SB_12	न बहुना श्रुतेन केवलेन
sp005-000502_Kathopanishat_SB_12	केन तर्हि लभ्यः इति उच्यते
sp005-000503_Kathopanishat_SB_12	यमेव स्वम् आत्मानम् एष साधकः वृणुते प्रार्थयते
sp005-000504_Kathopanishat_SB_12	तेनैवात्मना वरित्रा स्वयम् आत्मा लभ्यः ज्ञायते इत्येतत्
sp005-000505_Kathopanishat_SB_12	निष्कामश्च आत्मानमेव प्रार्थयते
sp005-000506_Kathopanishat_SB_12	आत्मनैव आत्मा लभ्यते इत्यर्थः
sp005-000507_Kathopanishat_SB_12	कथम् लभ्यते इति उच्यते
sp005-000508_Kathopanishat_SB_12	तस्य आत्मकामस्य एव आत्मा विवृणुते प्रकाशयति
sp005-000509_Kathopanishat_SB_12	पारमार्थिकीम् स्वाम् तनूम् स्वाम् स्वकीयम् स्वयाथात्म्यम् इत्यर्थः
sp005-000510_Kathopanishat_SB_12	किञ्च अन्यत्
sp005-000511_Kathopanishat_SB_12	न दुश्चरितात् प्रतिषिद्धात् श्रुतिस्मृत्यविहितात् पापकर्मणः अविरतः अनुपरतः
sp005-000512_Kathopanishat_SB_12	नापि इन्द्रियलौल्यात् अशान्तः अनुपरतः
sp005-000513_Kathopanishat_SB_12	नापि असमाहितः अनेकाग्रमनाः विक्षिप्तचित्तः
sp005-000514_Kathopanishat_SB_12	समाहितचित्तोऽपि सन् समाधानफलार्थित्वात् नापि अशान्तमानसः व्यापृतचित्तो वा
sp005-000515_Kathopanishat_SB_12	आत्मानम् प्राप्नुयात् येन प्राप्नुयात् इति उच्यते
sp005-000516_Kathopanishat_SB_12	प्रज्ञानेन ब्रह्मविज्ञानेन एनम् प्रकृतम् आत्मानम् आप्नुयात्
sp005-000517_Kathopanishat_SB_12	यस्तु दुश्चरितात् विरतः इन्द्रियलौल्याच्च समाहितचित्तः समाधानफलादपि उपशान्तमानसश्च
sp005-000518_Kathopanishat_SB_12	आचार्यवान् प्रज्ञानेन यथोक्तम् आत्मानम् प्राप्नोति इत्यर्थः
sp005-000519_Kathopanishat_SB_12	यस्तु अनेवम्भूतः
sp005-000520_Kathopanishat_SB_12	यस्य आत्मनः ब्रह्म च क्षत्रम् च ब्रह्मक्षत्रे
sp005-000521_Kathopanishat_SB_12	सर्वधर्मविधारके अपि सर्वत्राणभूते उभे ओदनम् अशनम् भवतः स्याताम्
sp005-000522_Kathopanishat_SB_12	सर्वहरोऽपि मृत्युः यस्य उपसेचनमिव ओदनस्य अशनत्वेपि अपर्याप्तः
sp005-000523_Kathopanishat_SB_12	तम् प्राकृतबुद्धिः यथोक्तसाधनरहितः सन् क इत्था इत्थम् एवम् यथोक्तसाधनवानिव इत्यर्थः
sp005-000524_Kathopanishat_SB_12	वेद विजानाति यत्र सः आत्मा इति
sp005-000525_Kathopanishat_SB_12	इति श्रीमत्परमहंसपरिव्राजकाचार्य गोविन्दभगवत्पूज्यपादशिष्य श्रीमद् आचार्य
sp005-000526_Kathopanishat_SB_12	श्रीशङ्करभगवतः कृतौ कठोपनिषद्भाष्ये प्रथमाऽध्याये द्वितीयवल्ली भाष्यम् समाप्तम्
sp005-000527_Kathopanishat_SB_13	कठोपनिषदि प्रथमाध्याये तृतीयवल्ली आरभ्यते
sp005-000528_Kathopanishat_SB_13	ऋतम् पिबन्ताविति अस्याः वल्ल्याः सम्बन्धः
sp005-000529_Kathopanishat_SB_13	विद्याविद्ये नाना विरुद्धफले इत्युपन्यस्ते न तु सफले ते यथावन्निर्णीते
sp005-000530_Kathopanishat_SB_13	तन्निर्णयार्था रथरूपककल्पना तथा च प्रतिपत्तिसौकर्यम्
sp005-000531_Kathopanishat_SB_13	एवम् च प्राप्तृप्राप्यगन्तृगन्तव्यविवेकार्थम् रथरूपकद्वारा द्वौ आत्मानौ उपन्यस्येते
sp005-000532_Kathopanishat_SB_13	ऋतम् पिबन्तौ सुकृतस्य लोके गुहाम् प्रविष्टौ परमे परार्ध्ये
sp005-000533_Kathopanishat_SB_13	छायातपौ ब्रह्मविदो वदन्ति पञ्चाग्नयः ये च त्रिणाचिकेताः
sp005-000534_Kathopanishat_SB_13	ऋतम् पिबन्तौ इति ऋतम् सत्यम् अवश्यम्भावित्वात् कर्मफलम् पिबन्तौ
sp005-000535_Kathopanishat_SB_13	एकस्तत्र कर्मफलम् पिबति भुङ्क्ते न इतरः
sp005-000536_Kathopanishat_SB_13	तथापि पातृसम्बन्धात् पिबन्तौ इत्युच्येते छत्रिन्यायेन
sp005-000537_Kathopanishat_SB_13	सुकृतस्य स्वयङ्कृतस्य कर्मणः ऋतम् इति पूर्वेण सम्बन्धः
sp005-000538_Kathopanishat_SB_13	लोके अस्मिञ्शरीरे गुहाम् गुहायाम् बुद्धौ प्रविष्टौ
sp005-000539_Kathopanishat_SB_13	परमे बाह्यपुरुषाकाशसंस्थानापेक्षया परमम्
sp005-000540_Kathopanishat_SB_13	परार्ध्ये परस्य च ब्रह्मणः ऊर्ध्वम् स्थानम् परार्ध्यम् हार्दाकाशम्
sp005-000541_Kathopanishat_SB_13	तस्मिन्हि परम् ब्रह्म उपलक्ष्यते
sp005-000542_Kathopanishat_SB_13	तस्मिन् परमे परार्ध्ये हार्दाकाशे प्रविष्टौ इत्यर्थः
sp005-000543_Kathopanishat_SB_13	तौ च च्छायातपौ इव विलक्षणौ संसारित्वासंसारित्वेन ब्रह्मविदः वदन्ति कथयन्ति
sp005-000544_Kathopanishat_SB_13	न केवलम् अकर्मिण एव वदन्ति
sp005-000545_Kathopanishat_SB_13	पञ्चाग्नयः गृहस्थाः
sp005-000546_Kathopanishat_SB_13	ये च त्रिणाचिकेताः त्रिः कृत्वः नाचिकेतो अग्निः चितः यैः ते त्रिणाचिकेताः
sp005-000547_Kathopanishat_SB_13	यः सेतुः सेतुरिव सेतुः ईजानानाम् यजमानानाम् कर्मिणाम् दुःखसन्तरणार्थत्वात्
sp005-000548_Kathopanishat_SB_13	नाचिकेतम् नाचिकेतः अग्निः तम् वयम् ज्ञातुम् चेतुम् च शकेमहि शक्नुवन्तः
sp005-000549_Kathopanishat_SB_13	किञ्च यच्च अभयम् भयशून्यम् संसारस्य पारम् तितीर्षताम् तर्तुम् इच्छताम् ब्रह्मविदाम्
sp005-000550_Kathopanishat_SB_13	यत्परम् आश्रयम् अक्षरम् आत्माख्यम् ब्रह्म तच्च ज्ञातुम् शकेमहि
sp005-000551_Kathopanishat_SB_13	शक्नुवन्तः परापरे ब्रह्मणी कर्मब्रह्मविदाश्रये वेदितव्ये इति वाक्यार्थः
sp005-000552_Kathopanishat_SB_13	ये तयोरेव हि उपन्यासः कृतः ऋतम् पिबन्ताविति
sp005-000553_Kathopanishat_SB_13	तत्र यः उपाधिकृतः संसारी विद्याविद्ययोः अधिकृतः मोक्षगमनाय संसारगमनाय च
sp005-000554_Kathopanishat_SB_13	तस्य तदुभयगमने साधनः रथः कल्प्यते इत्याह
sp005-000555_Kathopanishat_SB_13	तत्र आत्मानम् ऋतपम् संसारिणम् रथिनम् रथस्वामिनम् विद्धि विजानीहि
sp005-000556_Kathopanishat_SB_13	शरीरम् रथमेव तु रथबद्धहयस्थानीयैः इन्द्रियैः आकृष्यमाणत्वात् शरीरस्य
sp005-000557_Kathopanishat_SB_13	बुद्धिम् तु अध्यवसायलक्षणाम् सारथिम् विद्धि
sp005-000558_Kathopanishat_SB_13	बुद्धिनेतृप्रधानत्वात् शरीरस्य सारथिनेतृप्रधान इव रथः
sp005-000559_Kathopanishat_SB_13	सर्वम् हि देहगतम् कार्यम् बुद्धिकर्तव्यमेव प्रायेण
sp005-000560_Kathopanishat_SB_13	मनः सङ्कल्पविकल्पादिलक्षणम् प्रग्रहमेव च रशनामेव विद्धि
sp005-000561_Kathopanishat_SB_13	मनसा हि प्रगृहीतानि श्रोत्रादीनि करणानि प्रवर्तन्ते रशनया इव अश्वाः
sp005-000562_Kathopanishat_SB_13	इन्द्रियाणि च चक्षुरादीनि हयान् आहुः रथकल्पनाकुशलाः शरीररथाकर्षणसामान्यात्
sp005-000563_Kathopanishat_SB_13	तेष्वेव इन्द्रियेषु हयत्वेन परिकल्पितेषु गोचरान् मार्गान् रूपादीन्विषयान् विद्धि
sp005-000564_Kathopanishat_SB_13	आत्मेन्द्रियमनोयुक्तम् शरीरेन्द्रियमनोभिः सहितम् संयुक्तम् आत्मानम् भोक्ता इति संसारी इत्याहुः मनीषिणो विवेकिनः
sp005-000565_Kathopanishat_SB_13	न हि केवलस्य आत्मनः भोक्तृत्वमस्ति
sp005-000566_Kathopanishat_SB_13	बुद्ध्याद्युपाधिकृतमेव तस्य भोक्तृत्वम्
sp005-000567_Kathopanishat_SB_13	तथा च श्रुत्यन्तरम् केवलस्य अभोक्तृत्वमेव दर्शयति
sp005-000568_Kathopanishat_SB_13	ध्यायतीव लेलायतीव इत्यादि
sp005-000569_Kathopanishat_SB_13	एवम् च सति वक्ष्यमाणरथकल्पनया वैष्णवस्य पदस्य आत्मतया प्रतिपत्तिः उपपद्यते नान्यथा स्वभाव अनतिक्रमात्
sp005-000570_Kathopanishat_SB_13	तत्र एवम् सति यस्तु बुद्ध्याख्यः सारथिः अविज्ञानवान् न निपुणः अविवेकी
sp005-000571_Kathopanishat_SB_13	प्रवृत्तौ च निवृत्तौ च भवति
sp005-000572_Kathopanishat_SB_13	यथा इतरः रथचर्यायाम् अयुक्तेन अप्रगृहीतेन असमाहितेन मनसा प्रग्रहस्थानीयेन सदा युक्तः भवति
sp005-000573_Kathopanishat_SB_13	तस्य अकुशलस्य बुद्धिसारथेः इन्द्रियाणि अश्वस्थानीयानि अवश्यानि
sp005-000574_Kathopanishat_SB_13	अशक्यनिवारणानि दुष्टाश्वाः अदान्ताश्वा इव इतरसारथेः भवन्ति
sp005-000575_Kathopanishat_SB_13	यस्तु पुनः पूर्वोक्तविपरीतः सारथिः भवति विज्ञानवान् निपुणः विवेकवान् युक्तेन मनसा प्रगृहीतमनाः
sp005-000576_Kathopanishat_SB_13	समाहितचित्तः सदा तस्य अश्वस्थानीयानीन्द्रियाणि प्रवर्तयितुम् निवर्तयितुम् वा
sp005-000577_Kathopanishat_SB_13	शक्यानि वश्यानि दान्ताः सदश्वा इव इतरसारथेः
sp005-000578_Kathopanishat_SB_13	तत्र पूर्वोक्तस्य अविज्ञानवतः अबुद्धिसारथेः इदम् फलमाह
sp005-000579_Kathopanishat_SB_13	यस्तु अविज्ञानवान्भवति
sp005-000580_Kathopanishat_SB_13	अमनस्कः अप्रगृहीतमनस्कः सः तत एव अशुचिः सदैव
sp005-000581_Kathopanishat_SB_13	न स रथी तत् पूर्वोक्तम् अक्षरम् यत्परम् पदम् आप्नोति तेन सारथिना
sp005-000582_Kathopanishat_SB_13	न केवलम् कैवल्यम् न आप्नोति संसारम् तु जन्ममरणलक्षणम् अधिगच्छति
sp005-000583_Kathopanishat_SB_13	यस्तु द्वितीयो विज्ञानवान् भवति विज्ञानवत्सारथ्युपेतः रथी विद्वान् इत्येतत्
sp005-000584_Kathopanishat_SB_13	युक्तमनाः समनस्कः सः तत एव सदा शुचिः
sp005-000585_Kathopanishat_SB_13	स तु तत्पदम् आप्नोति
sp005-000586_Kathopanishat_SB_13	यस्मात् आप्तात्पदात् अप्रच्युतः सन् भूयः पुनः न जायते संसारे
sp005-000587_Kathopanishat_SB_13	किम् तत्पदम् इत्याह
sp005-000588_Kathopanishat_SB_13	विज्ञानसारथिः यः तु यो तपोविवेकबुद्धिसारथिः पूर्वोक्तः
sp005-000589_Kathopanishat_SB_13	मनःप्रग्रहवान् प्रगृहीतमनाः समाहितचित्तः सन् शुचिः नरः विद्वान्
sp005-000590_Kathopanishat_SB_13	सः अध्वनः संसारगतेः पारम् परमेव अधिगन्तव्यम् इत्येतत् आप्नोति
sp005-000591_Kathopanishat_SB_13	मुच्यते सर्वैः संसारबन्धनैः
sp005-000592_Kathopanishat_SB_13	तत् विष्णोः व्यापनशीलस्य ब्रह्मणः परमात्मनः वासुदेवाख्यस्य परमम् प्रकृष्टम् पदम् स्थानम् सतत्त्वम् इत्येतत्
sp005-000593_Kathopanishat_SB_13	तत्पदमेव आप्नोति विद्वान्
sp005-000594_Kathopanishat_SB_13	अधुना यत्पदम् गन्तव्यम् तस्य इन्द्रियाणि स्थूलान्यारभ्य सूक्ष्मतारतम्यक्रमेण
sp005-000595_Kathopanishat_SB_13	प्रत्यगात्मतया अधिगमः कर्तव्यः इत्येवमर्थम् इदमारभ्यते
sp005-000596_Kathopanishat_SB_13	स्थूलानि तावत् इन्द्रियाणि तानि यैः अर्थैः आत्मप्रकाशनाय आरब्धानि तेभ्यः इन्द्रियेभ्यः स्वकार्येभ्यः ते परा हि
sp005-000597_Kathopanishat_SB_13	अर्थाः सूक्ष्मा महान्तश्च प्रत्यगात्मभूताश्च
sp005-000598_Kathopanishat_SB_13	तेभ्यो हि अर्थेभ्यश्च परम् सूक्ष्मतरम् महत् प्रत्यगात्मभूतम् च मनः
sp005-000599_Kathopanishat_SB_13	मनःशब्दवाच्यम् मनसः आरम्भकम् भूतसूक्ष्मम् सङ्कल्पविकल्पाद्यारम्भकत्वात्
sp005-000600_Kathopanishat_SB_13	मनसोऽपि परा सूक्ष्मतरा महत्तरा प्रत्यगात्मभूता बुद्धिः
sp005-000601_Kathopanishat_SB_13	बुद्धिशब्दवाच्यम् अध्यवसायाद्यारम्भकम् भूतसूक्ष्मम्
sp005-000602_Kathopanishat_SB_13	बुद्धेः आत्मा सर्वप्राणिबुद्धीनाम् प्रत्यगात्मभूतत्वात् आत्मा महान् सर्वमहत्त्वात्
sp005-000603_Kathopanishat_SB_13	अव्यक्तात् यत्प्रथमम् जातम् हैरण्यगर्भ तत्त्वम् बोधाबोधात्मकम् महान् आत्मा बुद्धेः पर इत्युच्यते
sp005-000604_Kathopanishat_SB_13	महतोऽपि परम् सूक्ष्मतरम् प्रत्यगात्मभूतम् सर्वमहत्तरम् च अव्यक्तम् सर्वस्य जगतः बीजभूतम्
sp005-000605_Kathopanishat_SB_13	अव्याकृतनामरूप सतत्त्वम् सर्वकार्यकारणशक्तिसमाहाररूपम् अव्यक्तम्
sp005-000606_Kathopanishat_SB_13	अव्याक्ताव्याकृतकाशादिनामवाच्यम् परमात्मनि ओतप्रोतभावेन समाश्रितम् वटकणिकायामिव वटवृक्षशक्तिः
sp005-000607_Kathopanishat_SB_13	तस्मात् अव्यक्तात् परः सूक्ष्मतमः सर्वकारणकारणत्वात् प्रत्यगात्मत्वाच्च महांश्च
sp005-000608_Kathopanishat_SB_13	अत एव पुरुषः सर्वपूरणात्
sp005-000609_Kathopanishat_SB_13	ततः अन्यस्य परस्य प्रसङ्गम् निवारयन् आह
sp005-000610_Kathopanishat_SB_13	पुरुषान्न परम् किञ्चित् इति
sp005-000611_Kathopanishat_SB_13	यस्मात् नास्ति पुरुषात् चिन्मात्रघनात् परम् किञ्चिदपि वस्त्वन्तरम्
sp005-000612_Kathopanishat_SB_13	तस्मात् सूक्ष्मत्वमहत्त्वप्रत्यगात्मत्वानाम् सा काष्ठा निष्ठा पर्यवसानम्
sp005-000613_Kathopanishat_SB_13	अत्र हि इन्द्रियेभ्यः आरभ्य सूक्ष्मत्वादि परिसमाप्तिः
sp005-000614_Kathopanishat_SB_13	अत एव च गन्तॄणाम् सर्वगतिमताम् संसारिणाम् सा परा प्रकृष्टा गतिः
sp005-000615_Kathopanishat_SB_13	यद्गत्वा न निवर्तन्ते इति स्मृतेः
sp005-000616_Kathopanishat_SB_13	ननु गतिश्चेत् आगत्यापि भवितव्यम्
sp005-000617_Kathopanishat_SB_13	कथम् यस्मात् भूयः न जायते इति
sp005-000618_Kathopanishat_SB_13	नैष दोषः
sp005-000619_Kathopanishat_SB_13	सर्वस्य प्रत्यगात्मत्वात् अवगतिरेव गतिः इत्युपचर्यते
sp005-000620_Kathopanishat_SB_13	प्रत्यगात्मत्वम् च दर्शितम् इन्द्रियमनोबुद्धिपरत्वेन
sp005-000621_Kathopanishat_SB_13	यो हि गन्ता सोऽयम् अप्रत्यग्रूपम् गच्छति अनात्मभूतम् न विपर्ययेण
sp005-000622_Kathopanishat_SB_13	तथा च श्रुतिः
sp005-000623_Kathopanishat_SB_13	अनध्वगा अध्वसु पारयिष्णवः इत्याद्या
sp005-000624_Kathopanishat_SB_13	तथा च दर्शयति प्रत्यगात्मत्वम् सर्वस्य
sp005-000625_Kathopanishat_SB_13	एष पुरुषः सर्वेषु ब्रह्मादिस्तम्बपर्यन्तेषु भूतेषु गूढः संवृतः दर्शनश्रवणादिकर्मा
sp005-000626_Kathopanishat_SB_13	अविद्यामायाच्छन्नः अत एव आत्मा न प्रकाशते आत्मत्वेन कस्यचित्
sp005-000627_Kathopanishat_SB_13	अहो अतिगम्भीरा दुरवगाह्या विचित्रा माय च इयम्
sp005-000628_Kathopanishat_SB_13	यदयम् सर्वो जन्तुः परमार्थतः परमार्थसतत्त्वोपि एवम् बोध्यमानः अहम् परमात्मेति न गृह्णाति
sp005-000629_Kathopanishat_SB_13	अनात्मानम् देहेन्द्रियादिसङ्घातम् आत्मनः दृश्यमानम् अपि
sp005-000630_Kathopanishat_SB_13	घटादिवतु आत्मत्वेन अहममुष्य पुत्रः इत्यनुच्यमानोऽपि गृह्णाति
sp005-000631_Kathopanishat_SB_13	नूनम् परस्यैव मायया मोमुह्यमानः सर्वो लोकः अयम् बम्भ्रमीति
sp005-000632_Kathopanishat_SB_13	तथा च स्मरति
sp005-000633_Kathopanishat_SB_13	नाहम् प्रकाशः सर्वस्य योगमायासमावृतः इत्यादि
sp005-000634_Kathopanishat_SB_13	ननु विरुद्धमिदमुच्यते
sp005-000635_Kathopanishat_SB_13	मत्वा धीरो न शोचति
sp005-000636_Kathopanishat_SB_13	न प्रकाशते इति च
sp005-000637_Kathopanishat_SB_13	नैतदेवम् असंस्कृतबुद्धेः अविज्ञेयत्वात् न प्रकाशते इत्युक्तम्
sp005-000638_Kathopanishat_SB_13	दृश्यते तु संस्कृतया अग्र्यया अग्रमिव अग्र्या तया एकाग्रतया उपेतया इत्येतत्
sp005-000639_Kathopanishat_SB_13	सूक्ष्मया सूक्ष्मवस्तुनिरूपणपरया
sp005-000640_Kathopanishat_SB_13	कैः सूक्ष्मदर्शिभिः इन्द्रियेभ्यः परा ह्यर्थाः
sp005-000641_Kathopanishat_SB_13	इत्यादिप्रकारेण सूक्ष्मतापारम्पर्यदर्शनेन परम् सूक्ष्मम् द्रष्टुम् शीलम् येषाम् ते सूक्ष्मदर्शिनः
sp005-000642_Kathopanishat_SB_13	तैः सूक्ष्मदर्शिभिः पण्डितैः इत्येतत्
sp005-000643_Kathopanishat_SB_13	तत्प्रतिपत्त्युपायम् आह
sp005-000644_Kathopanishat_SB_13	यच्छेत् नियच्छेत् उपसंहरेत् प्राज्ञः विवेकी
sp005-000645_Kathopanishat_SB_13	किम् वाक् वाचम्
sp005-000646_Kathopanishat_SB_13	वागत्र उपलक्षणार्था सर्वेषाम् इन्द्रियाणाम्
sp005-000647_Kathopanishat_SB_13	क्व मनसी मनसि इति छान्दसम् दैर्घ्यम्
sp005-000648_Kathopanishat_SB_13	तच्च मनः यच्छेत् ज्ञाने प्रकाशस्वरूपे बुद्धौ आत्मनि
sp005-000649_Kathopanishat_SB_13	बुद्धिर्हि मन आदिकरणानि आप्नोति इति आत्मा
sp005-000650_Kathopanishat_SB_13	तेषाम् प्रत्यज्ञानम् बुद्धिम् आत्मनि महति प्रथमजे नियच्छेत्
sp005-000651_Kathopanishat_SB_13	प्रथमजवत् स्वच्छस्वभावम् आत्मनः विज्ञानम् आपादयेत् इत्यर्थः
sp005-000652_Kathopanishat_SB_13	तम् च महान्तम् आत्मानम् यच्छेत् शान्ते सर्वविशेषप्रत्यस्तमितरूपे
sp005-000653_Kathopanishat_SB_13	अविक्रिये सर्वान्तरे सर्वबुद्धिप्रत्ययसाक्षिणि मुख्ये आत्मनि
sp005-000654_Kathopanishat_SB_13	एवम् पुरुषे आत्मनि सर्वम् प्रविलाप्य नामरूपकर्मत्रयम् यत् मिथ्याज्ञानविजृम्भितम्
sp005-000655_Kathopanishat_SB_13	क्रियाकारकफललक्षणम् स्वात्मयाथात्म्यज्ञानेन मरीच्युदकरज्जुसर्पगगनमलानि इव
sp005-000656_Kathopanishat_SB_13	मरीचिरज्जुगगनस्वरूपदर्शनेन इव स्वस्थः प्रशान्तात्मा कृतकृत्यो भवति यतः अतः तद्दर्शनार्थम्
sp005-000657_Kathopanishat_SB_13	अनाद्यविद्याप्रसुप्ताः उत्तिष्ठत हे जन्तवः आत्मज्ञानाभिमुखा भवत
sp005-000658_Kathopanishat_SB_13	जाग्रत अज्ञाननिद्रायाः घोररूपायाः सर्वानर्थबीजभूतायाः क्षयम् कुरुत
sp005-000659_Kathopanishat_SB_13	कथम्
sp005-000660_Kathopanishat_SB_13	प्राप्य उपगम्य वरान् प्रकृष्टान् आचार्याम् तत्त्विदः तदुपदिष्टम् सर्वान्तरम् आत्मानम्
sp005-000661_Kathopanishat_SB_13	अहमस्मि इति निबोधत अवगच्छत
sp005-000662_Kathopanishat_SB_13	न ह्युपेक्षितव्यम् इति श्रुतिः अनुकम्पया आह मातृवत्
sp005-000663_Kathopanishat_SB_13	अतिसूक्ष्मबुद्धिविषयत्वात् विज्ञेयस्य
sp005-000664_Kathopanishat_SB_13	किमिव सूक्ष्मबुद्धिरिति उच्यते
sp005-000665_Kathopanishat_SB_13	क्षुरस्य धारा अग्रम् निशिता तीक्ष्णीकृता दुरत्यया दुःखेन अत्ययः यस्याः सा दुरत्यया
sp005-000666_Kathopanishat_SB_13	यथा सा पद्भ्याम् दुर्गमनीया तथा दुर्गम् दुःसम्पाद्यम् इत्येतत्
sp005-000667_Kathopanishat_SB_13	पथः पन्थानम् तत्त्व ज्ञानलक्षणम् मार्गम् कवयः मेधाविनः वदन्ति
sp005-000668_Kathopanishat_SB_13	ज्ञेयस्य अतिसूक्ष्मत्वात् तद्विषयस्य ज्ञानमार्गस्य दुःसम्पाद्यत्वम् वदन्ति इत्यभिप्रायः
sp005-000669_Kathopanishat_SB_13	तत्कथम् अतिसूक्ष्मत्वम् ज्ञेयस्य इति उच्यते
sp005-000670_Kathopanishat_SB_13	स्थूला तावदियम् मेदिनी शब्दस्पर्शरूपरसगन्धोपचिता सर्वेन्द्रियविषयभूता तथा शरीरम्
sp005-000671_Kathopanishat_SB_13	तत्र एकैकगुणापकर्षेण गन्धादीनाम् सूक्ष्मत्वमहत्त्वविशुद्धत्वनित्यत्वादितारतम्यम् दृष्टम्
sp005-000672_Kathopanishat_SB_13	अबादिषु यावदाकाशमिति
sp005-000673_Kathopanishat_SB_13	ते गन्धादयः सर्वे एव स्थूलत्वात् विकाराः शब्दान्ताः यत्र न सन्ति
sp005-000674_Kathopanishat_SB_13	किमु तस्य सूक्ष्मत्वादिनिरतिशयत्वम् वक्तव्यम् इत्येतद्दर्शयति श्रुतिः
sp005-000675_Kathopanishat_SB_13	अशब्दमस्पर्शमरूपमव्ययम् तथा रसम् नित्यमगन्धवच्च यत् एतद्व्याव्याख्यातम् ब्रह्म
sp005-000676_Kathopanishat_SB_13	अव्ययम् यद्धि शब्दादिमत् तत् व्येति
sp005-000677_Kathopanishat_SB_13	इदम् तु अशब्दादिमत्त्वात् अव्ययम् न व्येति न क्षीयते
sp005-000678_Kathopanishat_SB_13	अत एव च नित्यम्
sp005-000679_Kathopanishat_SB_13	यद्धि व्येति तदनित्यम्
sp005-000680_Kathopanishat_SB_13	इदम् तु न व्येति अतः नित्यम्
sp005-000681_Kathopanishat_SB_13	इतश्च नित्यम् अनादि अविद्यमानः आदिः कारणम् यस्य तदिदम् अनादि
sp005-000682_Kathopanishat_SB_13	यच्च आदिमत् तत्कार्यत्वात् अनित्यम् कारणे प्रलीयते यथा पृथिव्यादि
sp005-000683_Kathopanishat_SB_13	इदम् तु सर्वकारणत्वात् अकार्यम् अकार्यत्वात् नित्यम्
sp005-000684_Kathopanishat_SB_13	न तस्य कारणमस्ति यस्मिन् लीयेत
sp005-000685_Kathopanishat_SB_13	तथा अनन्तम् अविद्यमानः अन्तः कार्यम् यस्य तदनन्तम्
sp005-000686_Kathopanishat_SB_13	यथा कदल्यादेः फलादिकार्योत्पादनेनापि अनित्यत्वम् दृष्टम्
sp005-000687_Kathopanishat_SB_13	न च तथाप्यन्तवत्त्वम् ब्रह्मणः अतोऽपि नित्यम्
sp005-000688_Kathopanishat_SB_13	महतः महत्तत्त्वात् बुद्ध्याख्यात् परम् विलक्षणम् नित्यविज्ञप्तिस्वरूपत्वात्
sp005-000689_Kathopanishat_SB_13	सर्वसाक्षि हि सर्वभूतात्मत्वात् ब्रह्म
sp005-000690_Kathopanishat_SB_13	उक्तम् हि
sp005-000691_Kathopanishat_SB_13	एष सर्वेषु भूतेषु इत्यादि
sp005-000692_Kathopanishat_SB_13	ध्रुवम् च कूटस्थम् नित्यम् न पृथिव्यादिवत् आपेक्षिकम् नित्यत्वम्
sp005-000693_Kathopanishat_SB_13	तदेवम्भूतम् ब्रह्मात्मानम् निचाय्य अवगम्य तम् आत्मानम् मृत्युमुखात् मृत्युगोचरात्
sp005-000694_Kathopanishat_SB_13	अविद्याकामकर्मफललक्षणात् प्रमुच्यते विमुच्यते
sp005-000695_Kathopanishat_SB_13	प्रस्तुतविज्ञानस्तुत्यर्थम् आह श्रुतिः
sp005-000696_Kathopanishat_SB_13	नाचिकेतम् नचिकेतसा प्राप्तम् नाचिकेतम् मृत्युना प्रोक्तम् मृत्युप्रोक्तम् इदम् आख्यानम्
sp005-000697_Kathopanishat_SB_13	उपाख्यानम् वल्लीत्रयलक्षणम् सनातनम् चिरन्तनम् वैदिकत्वात् उक्त्वा ब्राह्मणेभ्यः
sp005-000698_Kathopanishat_SB_13	श्रुत्वा आचार्येभ्यः मेधावी ब्रह्मैव लोकः ब्रह्मलोकः
sp005-000699_Kathopanishat_SB_13	तस्मिन् ब्रह्मलोके महीयते आत्मभूतः उपास्यः भवति इत्यर्थः
sp005-000700_Kathopanishat_SB_13	यः कश्चिदिमम् ग्रन्थम् परमम् प्रकृष्टम् गुह्यम् गोप्यम् श्रावयेत् ग्रन्थतः अर्थतश्च
sp005-000701_Kathopanishat_SB_13	ब्राह्मणानाम् संसदि ब्रह्मसंसदि प्रयतः शुचिर्भूत्वा श्राद्धकाले वा श्रावयेत्
sp005-000702_Kathopanishat_SB_13	भुञ्जानाम् तत् श्राद्धम् अस्य आनन्त्याय अनन्तफलाय कल्पते सम्पद्यते
sp005-000703_Kathopanishat_SB_13	द्विर्वचनमध्यायपरिसमाप्त्यर्थम्
sp005-000704_Kathopanishat_SB_13	इति श्री मत्परमहंसपरिव्राजकाचार्य गोविन्दभगवत्पूज्यपादशिष्य
sp005-000705_Kathopanishat_SB_13	श्रीमदाचार्य श्री शङ्करभगवतः कृतौ कठोपनिषत् भाष्ये प्रथमाऽध्याये तृतीयवल्ली भाष्यम् समाप्तम्
sp005-000706_Kathopanishat_SB_13	इति कठोपनिषदि प्रथमोध्याय समाप्तः
sp005-000707_Kathopanishat_SB_21	कठोपनिषदि द्वितीयाध्याये प्रथमवल्ली
sp005-000708_Kathopanishat_SB_21	ग्रन्थादि सङ्ख्याम् अनुसृत्य चतुर्थवल्ली
sp005-000709_Kathopanishat_SB_21	एषः सर्वेषु भूतेषु गुढः आत्मा न प्रकाशते दृश्यते तु अग्र्यया बुद्ध्या इत्युक्तम्
sp005-000710_Kathopanishat_SB_21	कः पुनः प्रतिबन्धः अग्र्यायाः बुद्धेः
sp005-000711_Kathopanishat_SB_21	येन तदभावादात्मा न दृश्यते इति तद् अदर्शनकारणप्रदर्शनार्था वल्ली आरभ्यते
sp005-000712_Kathopanishat_SB_21	विज्ञाते हि श्रेयःप्रतिबन्धकारणे तदपनयनाय यत्नः आरब्धुम् शक्यते
sp005-000713_Kathopanishat_SB_21	नान्यथा इति
sp005-000714_Kathopanishat_SB_21	पराञ्चि पराङ् अञ्चन्ति गच्छन्ति इति खानि खोपलक्षितानि श्रोत्रादीनि इन्द्रियाणि खानि इत्युच्यन्ते
sp005-000715_Kathopanishat_SB_21	पराञ्च्येव शब्दादिविषयप्रकाशनाय प्रवर्तन्ते
sp005-000716_Kathopanishat_SB_21	यस्मात् एवम् स्वाभाविकानि तानि व्यतृणत् हिंसितवान् हननम् कृतवान् इत्यर्थः
sp005-000717_Kathopanishat_SB_21	कोऽसौ स्वयम्भूः यः परमेश्वरः स्वयमेव स्वतन्त्रो भवति सर्वदा न परतन्त्र इति
sp005-000718_Kathopanishat_SB_21	तस्मात् पराङ् पराग्रूपान् अनात्मभूतान् शब्दादीन् पश्यति उपलभते उपलब्धा न अन्तरात्मन् न अन्तरात्मानम् इत्यर्थः
sp005-000719_Kathopanishat_SB_21	एवम् स्वभावेऽपि सति लोकस्य कश्चित् नद्याः प्रतिस्रोतःप्रवर्तनमिव
sp005-000720_Kathopanishat_SB_21	धीरः धीमान् विवेकी प्रत्यगात्मानम् प्रत्यक् च असौ आत्मा च इति प्रत्यगात्मा
sp005-000721_Kathopanishat_SB_21	प्रतीच्येव आत्मशब्दो रूढः लोके नान्यस्मिन्
sp005-000722_Kathopanishat_SB_21	व्युत्पत्तिपक्षेऽपि तत्रैव आत्मशब्दो वर्तते
sp005-000723_Kathopanishat_SB_21	इत्यात्मशब्दव्युत्पत्तिस्मरणात्
sp005-000724_Kathopanishat_SB_21	तम् प्रत्यगात्मानम् स्वम् स्वभावमैक्षत् अपश्यत् पश्यति इत्यर्थः
sp005-000725_Kathopanishat_SB_21	छन्दसि कालानियमात्
sp005-000726_Kathopanishat_SB_21	कथम् पश्यति इति उच्यते
sp005-000727_Kathopanishat_SB_21	आवृत्तचक्षुः आवृत्तम् व्यावृत्तम् चक्षुः श्रोत्रादिकम् इन्द्रियजातम् अशेषविषयात् यस्य सः आवृत्तचक्षुः
sp005-000728_Kathopanishat_SB_21	स एवम् संस्कृतः प्रत्यगात्मानम् पश्यति
sp005-000729_Kathopanishat_SB_21	न हि बाह्यविषयालोचनपरत्वम् प्रत्यगात्मेक्षणम् च एकस्य सम्भवति इति
sp005-000730_Kathopanishat_SB_21	किमिच्छन्पुनः इत्थम् महता प्रयासेन स्वभावप्रवृत्तिनिरोधम् कृत्वा
sp005-000731_Kathopanishat_SB_21	धीरः प्रत्यगात्मानम् पश्यति इति उच्यते
sp005-000732_Kathopanishat_SB_21	अमृतत्वम् अमरणधर्मत्वम् नित्यस्वभावताम् इच्छन् आत्मनः इत्यर्थः
sp005-000733_Kathopanishat_SB_21	यत्तावत् स्वाभाविकम् परागेव अनात्मदर्शनम् तत् आत्मदर्शनस्य प्रतिबन्धकारणम् अविद्या
sp005-000734_Kathopanishat_SB_21	तत्प्रतिकूलत्वात् या च पराक्ष्वेव अविद्योपप्रदर्शितेषु दृष्टादृष्टेषु भोगेषु तृष्णा ताभ्याम् अविद्यातृष्णाभ्याम् प्रतिबद्धात्मदर्शिनः
sp005-000735_Kathopanishat_SB_21	पराचः बहिर्गतानेव कामान् काम्यान् विषयान् अनुयन्ति अनुगच्छन्ति बालाः अल्पप्रज्ञाः
sp005-000736_Kathopanishat_SB_21	ते तेन कारणेन मृत्योः अविद्याकामकर्मसमुदायस्य यन्ति गच्छन्ति
sp005-000737_Kathopanishat_SB_21	विततस्य विस्तीर्णस्य सर्वतः व्याप्तस्य पाशम्
sp005-000738_Kathopanishat_SB_21	पाश्यते बध्यते येन तम् पाशम् देहेन्द्रियादिसंयोगवियोगलक्षणम्
sp005-000739_Kathopanishat_SB_21	अनवरत जन्ममरणजरारोगाद्यनेकानर्थव्रातम् प्रतिपद्यन्ते इत्यर्थः
sp005-000740_Kathopanishat_SB_21	यतः एवम् अथ तस्मात् धीराः विवेकिनः प्रत्यगात्मस्वरूपावस्थानलक्षणम् अमृतत्वम् ध्रुवम् विदित्वा
sp005-000741_Kathopanishat_SB_21	देवाद्यमृतत्वम् हि अध्रुवम्
sp005-000742_Kathopanishat_SB_21	इदम् तु प्रत्यगात्मस्वरूपावस्थानलक्षणम्
sp005-000743_Kathopanishat_SB_21	न कर्मणा वर्धते नो कनीयान् इति ध्रुवम्
sp005-000744_Kathopanishat_SB_21	तदेवम्भूतम् कूटस्थम् अविचाल्यम् अमृतत्वम् विदित्वा अध्रुवेषु सर्वपदार्थेषु अनित्येषु निर्धार्य
sp005-000745_Kathopanishat_SB_21	ब्राह्मणाः इह संसारे अनर्थप्राये न प्रार्थयन्ते किञ्चिदपि
sp005-000746_Kathopanishat_SB_21	प्रत्यगात्मदर्शनप्रतिकूलत्वात्
sp005-000747_Kathopanishat_SB_21	पुत्रवित्तलोकैषणाभ्यः व्युत्तिष्ठन्त्येव इत्यर्थः
sp005-000748_Kathopanishat_SB_21	यद्विज्ञानात् न किञ्चिदन्यत् प्रार्थयन्ते ब्राह्मणाः
sp005-000749_Kathopanishat_SB_21	कथम् तदधिगमः इति उच्यते
sp005-000750_Kathopanishat_SB_21	येन रूपम् रसम् गन्धम् शब्दान्स्पर्शांश्च मैथुनान्
sp005-000751_Kathopanishat_SB_21	एतेनैव विजानाति किमत्र परिशिष्यते
sp005-000752_Kathopanishat_SB_21	एतद्वै तत्
sp005-000753_Kathopanishat_SB_21	येन विज्ञानस्वभावेन आत्मना रूपम् रसम् गन्धम् शब्दान् स्पर्शांश्च
sp005-000754_Kathopanishat_SB_21	मैथुनान् मैथुननिमित्तान् सुखप्रत्ययान् विजानाति विस्पष्टम् जानाति सर्वो लोकः
sp005-000755_Kathopanishat_SB_21	ननु नैवम् प्रसिद्धिर्लोकस्य आत्मना देहादिविलक्षणेन आहम् विजानामि इति
sp005-000756_Kathopanishat_SB_21	देहादिसङ्घातः अहम् विजानामि इति तु सर्वो लोकः अवगच्छति
sp005-000757_Kathopanishat_SB_21	नत्वेवम् देहादिसङ्घातस्यापि शब्दादिस्वरूपत्वाविशेषात् विज्ञेयत्वाविशेषाच्च न युक्तम् विज्ञातृत्वम्
sp005-000758_Kathopanishat_SB_21	यदि देहादिसङ्घातः रूपाद्यात्मकः सन् रूपादीन्विजानीयात्
sp005-000759_Kathopanishat_SB_21	तदा बाह्या अपि रूपादयः अन्योन्यम् स्वम् स्वम् रूपम् च विजानीयुः
sp005-000760_Kathopanishat_SB_21	न चैतदस्ति
sp005-000761_Kathopanishat_SB_21	तस्मात् देहादिलक्षणांश्च रूपादीन् एतेनैव देहादिव्यतिरिक्तेनैव विज्ञानस्वभावेन आत्मना विजानाति लोकः
sp005-000762_Kathopanishat_SB_21	यथा येन लौहो दहन् दहति सो अग्निरिति तद्वत् आत्मनः अविज्ञेयम्
sp005-000763_Kathopanishat_SB_21	किमत्र अस्मिंल्लोके परिशिष्यते न किञ्चित्परिशिष्यते
sp005-000764_Kathopanishat_SB_21	सर्वमेव तु आत्मना विज्ञेयम्
sp005-000765_Kathopanishat_SB_21	यस्य आत्मनः अविज्ञेयम् न किञ्चित्परिशिष्यते स आत्मा सर्वज्ञः
sp005-000766_Kathopanishat_SB_21	एतद्वै तत्
sp005-000767_Kathopanishat_SB_21	किम् तत् यत् नचिकेतसा पृष्टम् देवादिभिरपि विचिकित्सितम्
sp005-000768_Kathopanishat_SB_21	धर्मादिभ्यः अन्यत् विष्णोः परमम् पदम् यस्मात्परम् नास्ति तत् वा एतदधिगतम् इत्यर्थः
sp005-000769_Kathopanishat_SB_21	अतिसूक्ष्मत्वात् दुर्विज्ञेयमिति मत्वा एतमेवार्थम् पुनः पुनराह
sp005-000770_Kathopanishat_SB_21	स्वप्नान्तम् स्वप्नमध्यम् स्वप्नविज्ञेयम् इत्यर्थः
sp005-000771_Kathopanishat_SB_21	तथा जागरितान्तम् जागरितमध्यम् जागरितविज्ञेयम् च
sp005-000772_Kathopanishat_SB_21	उभौ स्वप्नजागरितान्तौ येन आत्मना अनुपश्यति लोक इति सर्वम् पूर्ववत्
sp005-000773_Kathopanishat_SB_21	तम् महान्तम् विभुम् आत्मानम् मत्वा अवगम्य आत्मभावेन साक्षात् अहमस्मि परमात्मा इति धीरः न शोचति
sp005-000774_Kathopanishat_SB_21	किञ्च
sp005-000775_Kathopanishat_SB_21	यः कश्चित् इमम् मध्वदम् कर्मफलभुजम् जीवम् प्राणादिकलापस्य धारयितारम् आत्मानम् वेद
sp005-000776_Kathopanishat_SB_21	विजानाति अन्तिकात् अन्तिके समीपे ईशानम् ईशितारम् भूतभव्यस्य कालत्रयस्य
sp005-000777_Kathopanishat_SB_21	ततः तद्विज्ञानात् ऊर्ध्वम् आत्मानम् न विजुगुप्सते
sp005-000778_Kathopanishat_SB_21	न गोपायितुम् इच्छति अभयप्राप्तत्वात्
sp005-000779_Kathopanishat_SB_21	यावद्धि भयमध्यस्थः अनित्यम् आत्मानम् मन्यते तावत् गोपायितुम् इच्छति आत्मानम्
sp005-000780_Kathopanishat_SB_21	यदा तु नित्यम् अद्वैतम् आत्मानो विजानाति तदा किम् कः कुतो वा गोपायितुम् इच्छेत्
sp005-000781_Kathopanishat_SB_21	एतद्वैतत् इति पूर्ववत्
sp005-000782_Kathopanishat_SB_21	यः प्रत्यगात्मेश्वरभावेन निर्दिष्टः स सर्वात्मा इत्येतत् दर्शयति
sp005-000783_Kathopanishat_SB_21	यः कश्चित् मुमुक्षुः पूर्वम् प्रथमम् तपसः ज्ञानादिलक्षणाद्ब्रह्मण इत्येतत्
sp005-000784_Kathopanishat_SB_21	जातम् उत्पन्नम् हिरण्यगर्भम्
sp005-000785_Kathopanishat_SB_21	किमपेक्ष्य पूर्वम् इत्याह
sp005-000786_Kathopanishat_SB_21	अद्भ्यः पूर्वम् अप्सहितेभ्यः पञ्चभूतेभ्यः न केवलाभ्यः अद्भ्य इत्यभिप्रायः
sp005-000787_Kathopanishat_SB_21	अजायत उत्पन्नः यः तम् प्रथमजम् देवादिशरीराण्युत्पाद्य सर्वप्राणिगुहाम् हृदयाकाशम् प्रविश्य
sp005-000788_Kathopanishat_SB_21	तिष्ठन्तम् शब्दादीन् उपलभमानम् भूतेभिः भूतैः कार्यकरणलक्षणैः सह तिष्ठन्तम्
sp005-000789_Kathopanishat_SB_21	यः व्यपश्यत यः पश्यति इत्यर्थः
sp005-000790_Kathopanishat_SB_21	यः एवम् पश्यति सः एतदेव पश्यति यत् तत्प्रकृतम् ब्रह्म
sp005-000791_Kathopanishat_SB_21	किञ्च
sp005-000792_Kathopanishat_SB_21	या प्राणेन सम्भवत्यदितिर्देवतामयी
sp005-000793_Kathopanishat_SB_21	या सर्वदेवतामयी सर्वदेवात्मिका प्राणेन हिरण्यगर्भरूपेण परस्माद्ब्रह्मणः सम्भवति
sp005-000794_Kathopanishat_SB_21	शब्दादीनाम् अदनात् अदितिः ताम् पूर्ववत् गुहाम् प्रविश्य तिष्ठन्तीम् अदितिम्
sp005-000795_Kathopanishat_SB_21	तामेव विशिनष्टि
sp005-000796_Kathopanishat_SB_21	या भूतेभिः भूतैः समन्विता व्यजायत उत्पन्ना इत्येतत्
sp005-000797_Kathopanishat_SB_21	किञ्च
sp005-000798_Kathopanishat_SB_21	यः अधियज्ञम् उत्तराधरारण्योः निहितः स्थितः जातवेदाः अग्निः पुनः सर्वहविषाम् भोक्ता अध्यात्मम् च योगिभिः
sp005-000799_Kathopanishat_SB_21	गर्भैव गर्भिणीभिः अन्तर्वत्नीभिः अगर्हितान्नभोजनादिना अयम् यथा गर्भः सुभृतः सुष्ठु सम्यग्भृतः लोके
sp005-000800_Kathopanishat_SB_21	इत्थमेव ऋत्विग्भिः योगिभिश्च सुभृत इत्येतत्
sp005-000801_Kathopanishat_SB_21	किञ्च दिवे दिवे अहन्यहनि ईड्यः स्तुत्यः वन्द्यश्च
sp005-000802_Kathopanishat_SB_21	कर्मिभिः योगिभिश्च अध्वरे हृदये च जागृवद्भिः जागरणशीलैः अप्रमत्तैः इत्येतत्
sp005-000803_Kathopanishat_SB_21	हविष्मद्भिः आज्यादिमद्भिः ध्यानभावनावद्भिश्च मनुष्येभिः मनुष्यैः अग्निः एतद्वै तत् तदेव प्रकृतम् ब्रह्म
sp005-000804_Kathopanishat_SB_21	किञ्च
sp005-000805_Kathopanishat_SB_21	यतश्च यस्मात्प्राणात् उदेति उत्तिष्ठति सूर्यः
sp005-000806_Kathopanishat_SB_21	अस्तम् निम्लोचनम् च यत्र यस्मिन्नेव च प्राणो अहन्यहनि गच्छति
sp005-000807_Kathopanishat_SB_21	तम् प्राणम् आत्मानम् देवाः सर्वे अग्न्यादयः अधिदैवतम् वागादयश्च अध्यात्मम् सर्वे विश्वे अरा इव
sp005-000808_Kathopanishat_SB_21	रथनाभौ अर्पिताः सम्प्रवेशिताः स्थितिकाले
sp005-000809_Kathopanishat_SB_21	सोऽपि ब्रह्मैव
sp005-000810_Kathopanishat_SB_21	तत् एतत्सर्वात्मकम् ब्रह्म तत् उ न अत्येति न अतीत्य तदात्मकताम् तदन्यत्वम् गच्छति
sp005-000811_Kathopanishat_SB_21	कश्चन कश्चिदपि एतद्वै तत्
sp005-000812_Kathopanishat_SB_21	यत् ब्रह्मादिस्थावरान्तेष वर्तमानम् तत् तदुपाधित्वात् अब्रह्मवत् अवभासमानम् संसारि अन्यत् परस्माद्ब्रह्मणः
sp005-000813_Kathopanishat_SB_21	इति मा भूत् कस्यचित् आशङ्का इति इदमाह
sp005-000814_Kathopanishat_SB_21	यदेव इह कार्यकारणोपाधिसमन्वितम् संसारधर्मवदवभासमानम् अविवेकिनाम् तदेव स्वात्मस्थम्
sp005-000815_Kathopanishat_SB_21	अमुत्र नित्यविज्ञानघनस्वभावम् सर्वसंसारधर्मवर्जितम् ब्रह्म
sp005-000816_Kathopanishat_SB_21	यच्च अमुत्र अमुष्मिन् आत्मनि स्थितम्
sp005-000817_Kathopanishat_SB_21	तदन्विह तदेव इह नामरूपकार्यकरणोपाधिम् अनुभाव्यमानम् नान्यत्
sp005-000818_Kathopanishat_SB_21	तत्रैवम् सति उपाधिस्वभावभेददृष्टिलक्षणया अविद्यया मोहितः सन्
sp005-000819_Kathopanishat_SB_21	य इह ब्रह्मणि अनानाभूते परस्मादन्योऽहम् मत्तः
sp005-000820_Kathopanishat_SB_21	अन्यत्परम् ब्रह्मेति नाना इव भिन्नम् इव पश्यति उपलभते
sp005-000821_Kathopanishat_SB_21	सः मृत्योः मरणात् मृत्युम् मरणम् पुनः पुनः जन्मरणभावम् आप्नोति प्रतिपद्यते
sp005-000822_Kathopanishat_SB_21	तस्मात् तथा न पश्येत्
sp005-000823_Kathopanishat_SB_21	विज्ञानैकरसम् नैरन्तर्येण आकाशवत्परिपूर्णम् ब्रह्मैव अहमस्मीति पश्येत् इति वाक्यार्थः
sp005-000824_Kathopanishat_SB_21	प्रागेकत्वविज्ञानात् आचार्यागमसंस्कृतेन
sp005-000825_Kathopanishat_SB_21	मनसैव इदम् ब्रह्म एकरसम् आप्तव्यम् आत्मैव न अन्यत् अस्ति इति
sp005-000826_Kathopanishat_SB_21	आप्ते च नानात्वप्रत्युपस्थापिकाया अविद्यायाः निवृत्तत्वात्
sp005-000827_Kathopanishat_SB_21	इह ब्रह्मणि नाना नास्ति किञ्च न अणुमात्रमपि
sp005-000828_Kathopanishat_SB_21	यस्तु पुनः अविद्यातिमिरदृष्टिम् न मुञ्चति इह ब्रह्मणि नानेव पश्यति
sp005-000829_Kathopanishat_SB_21	सः मृत्योः मृत्युम् गच्छत्येव स्वल्पमपि भेदम् अध्यारोपयन् इत्यर्थः
sp005-000830_Kathopanishat_SB_21	पुनरपि तदेव प्रकृतम् ब्रह्म आह
sp005-000831_Kathopanishat_SB_21	अङ्गुष्ठमात्रः अङ्गुष्ठपरिमाणः
sp005-000832_Kathopanishat_SB_21	अङ्गुष्ठपरिमाणम् हृदयपुण्डरीकम् तच्छिद्रवर्त्यन्तःकरणोपाधिः अङ्गुष्ठमात्रः
sp005-000833_Kathopanishat_SB_21	अङ्गुष्ठमात्रवंशपर्वमध्यवर्त्यम्बरवत् पुरुषः पूर्णम् अनेन सर्वम् इति
sp005-000834_Kathopanishat_SB_21	मध्ये आत्मनि शरीरे तिष्ठति
sp005-000835_Kathopanishat_SB_21	यः तम् आत्मानम् ईशानम् भूतभव्यस्य विदित्वा न ततः विजुगुप्सते
sp005-000836_Kathopanishat_SB_21	एतद्वै तत् पूर्ववत्
sp005-000837_Kathopanishat_SB_21	किञ्च
sp005-000838_Kathopanishat_SB_21	अङ्गुष्ठमात्रः पुरुषः ज्योतिरिव अधूमकः अधूमकम् इति युक्तम् ज्योतिःपरत्वात्
sp005-000839_Kathopanishat_SB_21	यस्तु एवम् लक्षितः योगिभिः हृदये ईशानः भूतभव्यस्य स एव नित्यः कूटस्थः
sp005-000840_Kathopanishat_SB_21	अद्य इदानीम् प्राणिषु वर्तमानः सः उ श्वोऽपि वर्तिष्यते
sp005-000841_Kathopanishat_SB_21	न अन्यः तत्समः अन्यश्च जनिष्यते इत्यर्थः
sp005-000842_Kathopanishat_SB_21	अनेन नायमस्तीति चैके इत्ययम् पक्षः
sp005-000843_Kathopanishat_SB_21	न्यायतः अप्राप्तोऽपि स्ववचनेन श्रुत्या प्रत्युक्तः तथा क्षणभङ्गवादश्च
sp005-000844_Kathopanishat_SB_21	पुनरपि भेददर्शनापवादम् ब्रह्मण आह
sp005-000845_Kathopanishat_SB_21	यथा उदकम् दुर्गे दुर्गमे देशे उच्छ्रिते वृष्टम् सिक्तम् पर्वतेषु पर्वतवत्सु निम्नप्रदेशेषु विधावति विकीर्णम् सत् विनश्यति
sp005-000846_Kathopanishat_SB_21	एवम् धर्मान् आत्मनः भिन्नान् पृथक् पश्यन् पृथगेव प्रतिशरीरम् पश्यन्
sp005-000847_Kathopanishat_SB_21	तानेव शरीरभेदानुवर्तिनः अनुविधावति
sp005-000848_Kathopanishat_SB_21	शरीरभेदमेव पृथक् पुनः पुनः प्रतिपद्यते इत्यर्थः
sp005-000849_Kathopanishat_SB_21	यस्य पुनः विद्यावतः विध्वस्तोपाधिकृतभेददर्शनस्य विशुद्धविज्ञानघनैकरसम्
sp005-000850_Kathopanishat_SB_21	अद्वयम् आत्मानम् पश्यतः विजानतः मुनेः मननशीलस्य आत्मस्वरूपम् कथम् सम्भवति इति
sp005-000851_Kathopanishat_SB_21	यथा उदकम् शुद्धे प्रसन्ने शुद्धम् प्रसन्नम् आसिक्तम् प्रक्षिप्तम् एकरसमेव नान्यथा
sp005-000852_Kathopanishat_SB_21	तादृगेव भवति आत्मापि येवमेव आत्मा भवति
sp005-000853_Kathopanishat_SB_21	एकत्वम् विजानतः मुनेः मननशीलस्य हे गौतम
sp005-000854_Kathopanishat_SB_21	तस्मात् कुतार्किकभेददृष्टिम् नास्तिककुदृष्टिम् च उच्छित्वा मातृपितृसहस्रेभ्योऽपि
sp005-000855_Kathopanishat_SB_21	हितैषिणा वेदेन उपदिष्टम् आत्मैकत्वदर्शनम् शान्तदर्पैः आदरणीयम् इत्यर्थः
sp005-000856_Kathopanishat_SB_21	इति श्री मत्परमहंसपरिव्राजकाचार्य गोविन्दभगवत्पूज्यपादशिष्य श्रीमदाचार्य श्री शङ्करभगवतः कृतौ
sp005-000857_Kathopanishat_SB_21	कठोपनिषत् भाष्ये द्वितीयाऽध्याये प्रथमवल्ली ग्रन्थादि सङ्ख्याम् अनुसृत्य चतुर्थवल्ली भाष्यम् समाप्तम्
sp005-000858_Kathopanishat_SB_22	कठोपनिषदि द्वितीयाध्याये द्वितीयवल्ली
sp005-000859_Kathopanishat_SB_22	ग्रन्थादि सङ्ख्याम् अनुसृत्य पञ्चमवल्ली आरभ्यते
sp005-000860_Kathopanishat_SB_22	पुनरपि प्रकारान्तरेण ब्रह्मतत्त्वनिर्धारणार्थः अयमारम्भः
sp005-000861_Kathopanishat_SB_22	दुर्विज्ञेयत्वात् ब्रह्मणः
sp005-000862_Kathopanishat_SB_22	पुरम् पुरमिव पुरम्
sp005-000863_Kathopanishat_SB_22	द्वारपालाधिष्ठात्राद्यनेकपुरोपकरणसम्पत्तिदर्शनात् शरीरम् पुरम्
sp005-000864_Kathopanishat_SB_22	पुरम् च सोपकरणम् स्वात्मना संहतस्वतन्त्रस्वाम्यर्थम् दृष्टम्
sp005-000865_Kathopanishat_SB_22	तथा इदम् पुरसामान्यात् अनेकोपकरणसंहतम् शरीरम् स्वात्मना असंहतराजस्थानीयस्वाम्यर्थम् भवितुम् अर्हति
sp005-000866_Kathopanishat_SB_22	तच्च इदम् शरीराख्यम् पुरम् एकादशद्वारम्
sp005-000867_Kathopanishat_SB_22	एकादश द्वाराण्यस्य सप्त शीर्षण्यानि नाभ्या सह अर्वाञ्चि त्रीणि शिरसि एकम् तैः एकादशद्वारम् पुरम्
sp005-000868_Kathopanishat_SB_22	कस्य अजस्य जन्मादिविक्रियारहितस्य आत्मनः राजस्थानीयस्य पुरधर्मविलक्षणस्य
sp005-000869_Kathopanishat_SB_22	अवक्रचेतसः अवक्रम् अकुटिलम् आदित्यप्रकाशवत् नित्यमेव अवस्थितम् एकरूपम् चेतः विज्ञानम् अस्य इति अवक्रचेताः
sp005-000870_Kathopanishat_SB_22	तस्य अवक्रचेतसः राजस्थानीयस्य ब्रह्मणः
sp005-000871_Kathopanishat_SB_22	यस्य इदम् पुरम् तम् परमेश्वरम् पुरस्वामिनम् अनुष्ठाय ध्यात्वा
sp005-000872_Kathopanishat_SB_22	ध्यानम् हि तस्य अनुष्ठानम् सम्यक् विज्ञानपूर्वकम्
sp005-000873_Kathopanishat_SB_22	तम् सर्वैषणाविनिर्मुक्तः सन् समम् सर्वभूतस्थम् ध्यात्वा न शोचति
sp005-000874_Kathopanishat_SB_22	तद्विज्ञानात् अभयप्राप्तेः शोकावसराभावात् न भयेक्षा
sp005-000875_Kathopanishat_SB_22	कुतः इहैव अविद्याकृतकामकर्मबन्धनैः विमुक्तः भवति
sp005-000876_Kathopanishat_SB_22	विमुक्तश्च सन् विमुच्यते
sp005-000877_Kathopanishat_SB_22	पुनः शरीरम् न गृह्णाति इत्यर्थः
sp005-000878_Kathopanishat_SB_22	हंसः हन्ति गच्छति इति
sp005-000879_Kathopanishat_SB_22	शुचिषत् शुचौ दिवि आदित्यात्मना सीदति इति
sp005-000880_Kathopanishat_SB_22	वसुः वासयति सर्वान् इति
sp005-000881_Kathopanishat_SB_22	वाय्वात्मना अन्तरिक्षे सीदति इति अन्तरिक्षसत्
sp005-000882_Kathopanishat_SB_22	होता अग्निः
sp005-000883_Kathopanishat_SB_22	वेद्याम् पृथिव्याम् सीदति इति वेदिषत्
sp005-000884_Kathopanishat_SB_22	इयम् वेदिः परोऽन्तः पृथिव्याः इत्यादि मन्त्रवर्णात्
sp005-000885_Kathopanishat_SB_22	अतिथिः सोमः सन् दुरोणे कलशे सीदतीति दुरोणसत्
sp005-000886_Kathopanishat_SB_22	ब्राह्मणः अतिथिरूपेण वा दुरोणेषु गृहेषु सीदतीति
sp005-000887_Kathopanishat_SB_22	नृषत् नृषु मनुष्येषु सीदतीति नृषत्
sp005-000888_Kathopanishat_SB_22	वरेषु देवेषु सीदतीति वरसत्
sp005-000889_Kathopanishat_SB_22	ऋतसत् ऋतम् सत्यम् यज्ञो वा तस्मिन् सीदतीति
sp005-000890_Kathopanishat_SB_22	व्योमसत् व्योम्नि आकाशे सीदतीति व्योमसत्
sp005-000891_Kathopanishat_SB_22	अब्जाः अप्सु शङ्खशुक्तिमकरादिरूपेण जायते इति
sp005-000892_Kathopanishat_SB_22	गोजा गवि पृथिव्याम् व्रीहियवादिरूपेण जायते इति
sp005-000893_Kathopanishat_SB_22	ऋतजा यज्ञाङ्गरूपेण जायते इति
sp005-000894_Kathopanishat_SB_22	अद्रिजा पर्वतेभ्यः नद्यादिरूपेण जायते इति
sp005-000895_Kathopanishat_SB_22	सर्वात्मापि सन् ऋतम् अवितथस्वभावः एव
sp005-000896_Kathopanishat_SB_22	बृहत् महान् सर्वकारणत्वात्
sp005-000897_Kathopanishat_SB_22	यदापि आदित्य एव मन्त्रेण उच्यते तदापि अस्य आत्मस्वरूपत्वम् आदित्यस्य अङ्गीकृतम् इति ब्राह्मण व्याख्यानेऽपि अविरोधः
sp005-000898_Kathopanishat_SB_22	सर्वव्यापि एक एव आत्मा जगतः न आत्मभेदः इति मन्त्रार्थः
sp005-000899_Kathopanishat_SB_22	आत्मनः स्वरूपाधिगमे लिङ्गम् उच्यते
sp005-000900_Kathopanishat_SB_22	ऊर्ध्वम् हृदयात् प्राणम् प्राणवृत्तिम् वायुम् उन्नयति ऊर्ध्वम् गमयति
sp005-000901_Kathopanishat_SB_22	तथा अपानम् प्रत्यक् अधः अस्यति क्षिपति यः इति वाक्यशेषः
sp005-000902_Kathopanishat_SB_22	तम् मध्ये हृदयपुण्डरीकाकाशे आसीनम् बुद्धौ अभिव्यक्त विज्ञानप्रकाशनम्
sp005-000903_Kathopanishat_SB_22	वामनम् सम्भजनीयम् विश्वे सर्वे देवाः चक्षुरादयः प्राणाः रूपादिविज्ञानम् बलिमुपाहरन्तः विश इव राजानम् उपासते
sp005-000904_Kathopanishat_SB_22	तादर्थ्येन अनुपरतव्यापाराः भवन्तीत्यर्थः
sp005-000905_Kathopanishat_SB_22	यदर्थाः यत्प्रयुक्ताश्च सर्वे वायुकरणव्यापाराः सः अन्यः सिद्ध इति वाक्यार्थः
sp005-000906_Kathopanishat_SB_22	किञ्च
sp005-000907_Kathopanishat_SB_22	अस्य शरीरस्थस्य आत्मनः विस्रंसमानस्य अवस्रंसमानस्य भ्रंशमानस्य देहिनः देहवतः
sp005-000908_Kathopanishat_SB_22	विस्रंसनशब्दार्थम् आह
sp005-000909_Kathopanishat_SB_22	देहात् विमुच्यमानस्य इति
sp005-000910_Kathopanishat_SB_22	किमत्र परिशिष्यते प्राणादिकलापे न किञ्चन परिशिष्यते
sp005-000911_Kathopanishat_SB_22	अत्र देहे पुरस्वामिनि विद्रववाने इव पुरवासिजनाः यस्य आत्मनः अपगमे
sp005-000912_Kathopanishat_SB_22	क्षणमात्रात्कार्यकरणकलापरूपम् सर्वमिदम् हतबलम् विध्वस्तम् भवति विनष्टम् भवति
sp005-000913_Kathopanishat_SB_22	सः अन्यः सिद्धः
sp005-000914_Kathopanishat_SB_22	स्यान्मतम् प्राणापानाद्यपगमादेव इदम् विध्वस्तम् भवति न तु तद्व्यतिरिक्तात्मापगमात्
sp005-000915_Kathopanishat_SB_22	प्राणादिभिरेव इह मर्त्यः जीवति इति
sp005-000916_Kathopanishat_SB_22	न प्राणेन न अपानेन चक्षुरादिना वा मर्त्यः मनुष्यः देहवान् कश्चन जीवति न कोऽपि जीवति
sp005-000917_Kathopanishat_SB_22	न हि एषाम् परार्थानाम् संहत्यकारित्वात् जीवनहेतुत्वम् उपपद्यते
sp005-000918_Kathopanishat_SB_22	स्वार्थेन असंहतेन परेण केनचित् अप्रयुक्तम्
sp005-000919_Kathopanishat_SB_22	संहतानाम् अवस्थानम् न दृष्टम् यथा गृहादीनाम् लोके
sp005-000920_Kathopanishat_SB_22	तथा प्राणादीनामपि संहतत्वात् भवितुम् अर्हति
sp005-000921_Kathopanishat_SB_22	अतः इतरेणैव संहतप्राणादिविलक्षणेन तु सर्वे संहताः सन्तः जीवन्ति प्राणान्धारयन्ति
sp005-000922_Kathopanishat_SB_22	यस्मिन् संहतविलक्षणे आत्मनि सति परस्मिन् एतौ प्राणापानौ चक्षुरादिभिः संहतौ उपाश्रितौ
sp005-000923_Kathopanishat_SB_22	यस्य असंहतस्य अर्थे प्राणापानादिः सर्वम् व्यापारम् कुर्वन्वर्तते
sp005-000924_Kathopanishat_SB_22	संहतः सन् सः ततः अन्यः सिद्धः इत्यभिप्रायः
sp005-000925_Kathopanishat_SB_22	हन्त इदानीम् पुनरपि ते तुभ्यम् इदम् गुह्यम् गोप्यम् ब्रह्म सनातनम् चिरन्तनम् प्रवक्ष्यामि
sp005-000926_Kathopanishat_SB_22	यद्विज्ञानात् सर्वसंसारोपरमः भवति
sp005-000927_Kathopanishat_SB_22	अविज्ञानाच्च यस्य मरणम् प्राप्य यथा च आत्मा भवति
sp005-000928_Kathopanishat_SB_22	यथा संसरति तथा शृणु हे गौतम
sp005-000929_Kathopanishat_SB_22	योनिम् योनिद्वारम् शुक्रबीजसमन्विताः सन्तः अन्ये केचित् अविद्यावन्तः मूढाः प्रपद्यन्ते प्रविशन्ति
sp005-000930_Kathopanishat_SB_22	शरीरत्वाय शरीरग्रहणार्थम् देहिनः देहवन्तः योनिम् प्रविशन्तीत्यर्थः
sp005-000931_Kathopanishat_SB_22	स्थाणुम् वृक्षादिस्थावरभावम् अन्ये अत्यन्ताधमाः मरणम् प्राप्य अनुसंयन्ति अनुगच्छन्ति
sp005-000932_Kathopanishat_SB_22	यथाकर्म यत् यस्य कर्म तत् यथाकर्म
sp005-000933_Kathopanishat_SB_22	यैः यादृशम् कर्म इह जन्मनि कृतम् तद्वशेन इत्येतत्
sp005-000934_Kathopanishat_SB_22	तथा च यथाश्रुतम् यादृशम् विज्ञानम् उपार्जितम् तदनुरूपमेव शरीरम् प्रतिपद्यन्ते इत्यर्थः
sp005-000935_Kathopanishat_SB_22	यथाप्रज्ञम् हि सम्भवाः इति श्रुत्यन्तरात्
sp005-000936_Kathopanishat_SB_22	यः एषः सुप्तेषु प्राणादिषु जागर्ति न स्वपिति
sp005-000937_Kathopanishat_SB_22	कथम्
sp005-000938_Kathopanishat_SB_22	कामम् कामम् तम् तम् अभिप्रेतम् स्त्र्याद्यर्थम् अविद्यया निर्मिमाणः निष्पादयन् जागर्ति पुरुषः यः
sp005-000939_Kathopanishat_SB_22	तदेव शुक्रम् शुभ्रम् शुद्धम् तद्ब्रह्म न अन्यत् गुह्यम् ब्रह्मास्ति
sp005-000940_Kathopanishat_SB_22	तदेव अमृतम् अविनाशि उच्यते सर्वशास्त्रेषु
sp005-000941_Kathopanishat_SB_22	किञ्च पृथिव्यादयो लोकाः तस्मिन्नेव सर्वे ब्रह्मणि आश्रिताः सर्वलोककारणत्वात् तस्य
sp005-000942_Kathopanishat_SB_22	तदु नात्येति कश्चन इत्यादि पूर्ववदेव
sp005-000943_Kathopanishat_SB_22	अनेक तार्किकुबुद्धिविचालितान्तःकरणानाम् प्रमाणोपपन्नमपि आत्मैकत्वविज्ञानम्
sp005-000944_Kathopanishat_SB_22	असकृत् उच्यमानमपि अनृजुबुद्धीनाम् ब्राह्मणानाम् चेतसि
sp005-000945_Kathopanishat_SB_22	न आधीयते इति तत्प्रतिपादने आदरवती पुनः पुनः आह श्रुतिः
sp005-000946_Kathopanishat_SB_22	अग्निः यथा एक एव प्रकाशात्मा सन् भुवनम् भवन्ति अस्मिन्भूतानि इति भुवनम्
sp005-000947_Kathopanishat_SB_22	अयम् लोकः तमिमम् प्रविष्टः अनुप्रविष्टः
sp005-000948_Kathopanishat_SB_22	रूपम् रूपम् प्रति दार्वादिदाह्यभेदम् प्रतीत्यर्थः
sp005-000949_Kathopanishat_SB_22	प्रतिरूपः तत्र तत्र प्रतिरूपवान् दाह्यभेदेन बहुविधो बभूव
sp005-000950_Kathopanishat_SB_22	एक एव तथा सर्वभूतान्तरात्मा सर्वेषाम् भूतानाम् अभ्यन्तरः आत्मा
sp005-000951_Kathopanishat_SB_22	अतिसूक्ष्मत्वात् द्वारादिषु इव सर्वदेहम् प्रति प्रविष्टत्वात् प्रतिरूपो बभूव
sp005-000952_Kathopanishat_SB_22	बहिश्च स्वेन अविकृतेन स्वरूपेण आकाशवत्
sp005-000953_Kathopanishat_SB_22	तथा अन्यो दृष्टान्तः
sp005-000954_Kathopanishat_SB_22	वायुः यथैक इत्यादि
sp005-000955_Kathopanishat_SB_22	प्राणात्मना देहेषु अनुप्रविष्टः रूपम् रूपम् प्रतिरूपो बभूव इत्यादि समानम्
sp005-000956_Kathopanishat_SB_22	एकस्य सर्वात्मकत्वे संसारदुःखित्वम् परस्यैव तत् इति प्राप्ते अथः इदम् उच्यते
sp005-000957_Kathopanishat_SB_22	सूर्यः यथा चक्षुषः आलोकेन उपकारम् कुर्वन् मूत्रपुरीषाद्यशुचिप्रकाशनेन
sp005-000958_Kathopanishat_SB_22	तद्दर्शिनः सर्वलोकस्य चक्षुरपि सन् न लिप्यते चाक्षुषैः
sp005-000959_Kathopanishat_SB_22	अशुच्यादिदर्शननिमित्तैः अध्यात्मिकैः पापदोषैः बाह्यैश्च अशुच्यादिसंसर्गदोषैः
sp005-000960_Kathopanishat_SB_22	एकोह्येव तथा सर्वभूतान्तरात्मा न लिप्यते बाह्यः लोकदुःखेन
sp005-000961_Kathopanishat_SB_22	लोको हि अविद्यया स्वात्मनि अध्यस्तया कामकर्मोद्भवम् दुःखम् अनुभवति
sp005-000962_Kathopanishat_SB_22	न तु सा परमार्थतः स्वात्मनि
sp005-000963_Kathopanishat_SB_22	यथा रज्जुशुक्तिकोषरगगनेषु सर्परजतोदकमलानि न रज्ज्वादीनाम् स्वतः दोषरूपाणि सन्ति
sp005-000964_Kathopanishat_SB_22	संसर्गिणि विपरीतबुद्ध्यध्यासनिमित्तत्त्वात् तद्दोषवत् विभाव्यन्ते
sp005-000965_Kathopanishat_SB_22	न तद्दोषैः तेषाम् लेपः विपरीतबुद्ध्यध्यासबाह्या हि ते
sp005-000966_Kathopanishat_SB_22	तथा आत्मनि सर्वो लोकः क्रियाकारकफलात्मकम् विज्ञानम्
sp005-000967_Kathopanishat_SB_22	सर्पादिस्थानीयम् विपरीतम् अध्यस्य तन्निमित्तम् जन्मजरामरणादिदुःखम् अनुभवति
sp005-000968_Kathopanishat_SB_22	न तु आत्मा सर्वलोकात्मापि सन् विपरीताध्यारोपनिमित्तेन लिप्यते लोकदुःखेन
sp005-000969_Kathopanishat_SB_22	कुतः बाह्यः बहिः कृतः बाह्यः स रज्ज्वादिवदेव विपरीतबुद्ध्यध्यासबाह्यो हि सः
sp005-000970_Kathopanishat_SB_22	किञ्च
sp005-000971_Kathopanishat_SB_22	स हि परमेश्वरः सर्वगतः स्वतन्त्रः एकः
sp005-000972_Kathopanishat_SB_22	न तत्समः अभ्यधिको वा अन्योऽस्ति
sp005-000973_Kathopanishat_SB_22	वशी सर्वम् हि अस्य जगत् वशे वर्तते
sp005-000974_Kathopanishat_SB_22	कुतः सर्वभूतान्तरात्मा
sp005-000975_Kathopanishat_SB_22	यतः एकमेव सदा एकरसम् आत्मानम् विशुद्धविज्ञानरूपम् नामरूपाद्यशुद्धोपाधिभेदवशेन
sp005-000976_Kathopanishat_SB_22	बहुधा अनेकप्रकारम् यः करोति स्वात्मसत्तामात्रेण अचिन्त्यशक्तित्वात्
sp005-000977_Kathopanishat_SB_22	तन् आत्मस्थम् स्वशरीरहृदयाकाशे बुद्धौ चैतन्याकारेण अभिव्यक्तम् इत्येतत्
sp005-000978_Kathopanishat_SB_22	न हि शरीरस्य आधारत्वम् आत्मनः
sp005-000979_Kathopanishat_SB_22	आकाशवत् अमूर्तत्वात्
sp005-000980_Kathopanishat_SB_22	आदर्शस्थम् मुखम् इति यद्वत्
sp005-000981_Kathopanishat_SB_22	तम् एतम् ईश्वरम् आत्मानम् ये निवृत्तबाह्यवृत्तयः अनुपश्यन्ति
sp005-000982_Kathopanishat_SB_22	आचार्यागमोपदेशम् अनु साक्षात् अनुभवन्ति धीराः विवेकिनः
sp005-000983_Kathopanishat_SB_22	तेषाम् परमेश्वरभूतानाम् शाश्वतम् नित्यम् सुखम् आत्मानन्दलक्षणम् भवति
sp005-000984_Kathopanishat_SB_22	न इतरेषाम् बाह्यासक्तबुद्धीनाम् अविवेकिनाम् स्वात्मभूतमपि अविद्याव्यवधानात्
sp005-000985_Kathopanishat_SB_22	किञ्च
sp005-000986_Kathopanishat_SB_22	नित्यः अविनाशी अनित्यानाम् विनाशिनाम्
sp005-000987_Kathopanishat_SB_22	चेतनः चेतनानाम् चेतयितॄणाम् ब्रह्मादीनाम् प्राणिनाम्
sp005-000988_Kathopanishat_SB_22	अग्निनिमित्तम् इव दाहकत्वम् अनग्नीनाम् उदकादीनाम्
sp005-000989_Kathopanishat_SB_22	आत्मचैतन्यनिमित्तमेव चेतयितृत्वम् अन्येषाम्
sp005-000990_Kathopanishat_SB_22	किञ्च सः सर्वज्ञः सर्वेश्वरः कामिनाम् संसारिणाम् कर्मानुरूपम् कामान् कर्मफलानि स्वानुग्रहनिमित्तांश्च कामान्
sp005-000991_Kathopanishat_SB_22	यः एकः बहूनाम् अनेकेषाम् अनायासेन विदधाति दधाति प्रयच्छति इत्येतत्
sp005-000992_Kathopanishat_SB_22	तम् आत्मस्थम् ये अनुपश्यन्ति धीराः तेषाम् शान्तिः उपरतिः शाश्वती नित्या स्वात्मभूतैव स्यात्
sp005-000993_Kathopanishat_SB_22	न इतरेषाम् अनेवंविधानाम्
sp005-000994_Kathopanishat_SB_22	यत् तत् आत्मविज्ञानम् सुखम् अनिर्देश्यम् निर्देष्टुम् अशक्यम् परमम् प्रकृष्टम् प्राकृतपुरुषवाङ्मनसयोः
sp005-000995_Kathopanishat_SB_22	अगोचरमपि सत् निवृत्तैषणाः ये ब्राह्मणाः ते यत्तदेतत् प्रत्यक्षमेव इति मन्यन्ते
sp005-000996_Kathopanishat_SB_22	कथम् नु केन प्रकारेण तत् सुखम् अहम् विजानीयाम्
sp005-000997_Kathopanishat_SB_22	इदम् इति आत्मबुद्धिविषयम् आपादयेयम् यथा निवृत्तैषणाः यतयः
sp005-000998_Kathopanishat_SB_22	किमु तत् भाति दीप्यते प्रकाशात्मकम् तत् यतः अस्मद्बुद्धिगोचरत्वेन
sp005-000999_Kathopanishat_SB_22	बिभाति विस्पष्टम् दृश्यते किम् वा न इति
sp005-001000_Kathopanishat_SB_22	कथम्
sp005-001001_Kathopanishat_SB_22	न तत्र तस्मिन्स्वात्मभूते ब्रह्मणि सर्वावभासकोऽपि सूर्यः भाति
sp005-001002_Kathopanishat_SB_22	तद्ब्रह्म न प्रकाशयति इत्यर्थः
sp005-001003_Kathopanishat_SB_22	तथा न चन्द्रतारकम्
sp005-001004_Kathopanishat_SB_22	न एमाः विद्युतः भान्ति कुतः अयम् अस्मद्दृष्टिगोचरः अग्निः
sp005-001005_Kathopanishat_SB_22	किम् बहुना
sp005-001006_Kathopanishat_SB_22	यत् इदम् आदित्यादिकम् सर्वम् भाति तत् तमेव परमेश्वरम् भान्तम् दीप्यमानम् अनुभाति अनुदीप्यते
sp005-001007_Kathopanishat_SB_22	यथा ज्वालोल्मुकादि अग्निसंयोगात् अग्निम् दहन्तम् अनुदहति न स्वतः तद्वत्
sp005-001008_Kathopanishat_SB_22	तस्यैव भासा दीप्त्या सर्वम् इदम् सूर्यादि बिभाति
sp005-001009_Kathopanishat_SB_22	यतः एवम् तदेव ब्रह्म भाति च विभाति च
sp005-001010_Kathopanishat_SB_22	कार्यगतेन विविधेन भासा तस्य ब्रह्मणः भारूपत्वम् स्वतः अवगम्यते
sp005-001011_Kathopanishat_SB_22	न हि स्वतः अविद्यमानम् भासनम् अन्यस्य कर्तुम् शक्यम्
sp005-001012_Kathopanishat_SB_22	घटादीनाम् अन्यावभासकत्वादर्शनात् भासनरूपाणाम् आदित्यादीनाम् तद्दर्शनात्
sp005-001013_Kathopanishat_SB_22	इति श्री मत्परमहंसपरिव्राजकाचार्य गोविन्दभगवत्पूज्यपादशिष्य श्रीमदाचार्य श्रीशङ्करभगवतः कृतौ
sp005-001014_Kathopanishat_SB_22	कठोपनिषद्भाष्ये द्वितीय अध्याये द्वितीयम् ग्रन्थादि सङ्ख्याम् अनुसृत्य पञ्चमवल्ली भाष्यम् समाप्तम्
sp005-001015_Kathopanishat_SB_23	कठोपनिषदि द्वितीयाध्याये तृतीयवल्ली
sp005-001016_Kathopanishat_SB_23	ग्रन्थादि सङ्ख्याम् अनुसृत्य षष्ठवल्ली आरभ्यते
sp005-001017_Kathopanishat_SB_23	तूलावधारणेनैव मूलावधारणम् वृक्षस्य क्रियते
sp005-001018_Kathopanishat_SB_23	लोके यथा एवम् संसारकार्यवृक्षावधारणेन तन्मूलस्य ब्रह्मणः
sp005-001019_Kathopanishat_SB_23	स्वरूप अवदिधारयिषया इयम् षष्ठी वल्ली आरभ्यते
sp005-001020_Kathopanishat_SB_23	ऊर्ध्वमूलः ऊर्ध्वम् मूलम् यत् तत् विष्णोः परमम् पदम् अस्य इति
sp005-001021_Kathopanishat_SB_23	सोऽयम् अव्यक्तादिस्थावरान्तः संसारवृक्षः ऊर्ध्वमूलः
sp005-001022_Kathopanishat_SB_23	वृक्षश्च व्रश्चनात्
sp005-001023_Kathopanishat_SB_23	जन्ममरणजराशोकाद्यनेकानर्थात्मकः प्रतिक्षणम् अन्यथास्वभावः मायामरीच्युदकगन्धर्वनगरादिवत्
sp005-001024_Kathopanishat_SB_23	दृष्टनष्टस्वरूपत्वात् अवसाने च वृक्षवत् अभावात्मकः कदलीस्तम्भवत् निःसारः
sp005-001025_Kathopanishat_SB_23	अनेकशतपाषण्डबुद्धिविकल्पास्पदः तत्त्वविदिज्ञासुभिः अनिर्धारितेदन्तत्त्वः वेदान्तनिर्धारितपरब्रह्ममूलसारः
sp005-001026_Kathopanishat_SB_23	अविद्याकामकर्माव्यक्तबीजप्रभवः अपरब्रह्मविज्ञानक्रियाशक्तिद्वयात्मकहिरण्यगर्भाङ्कुरः
sp005-001027_Kathopanishat_SB_23	सर्वप्राणिलिङ्गभेदस्कन्धः तत्तृष्णाजलावसेकोद्भूतदर्पः बुद्धीन्द्रियविषयप्रवालाङ्कुरः
sp005-001028_Kathopanishat_SB_23	श्रुतिस्मृतिन्यायविद्योपदेशपलाशः यज्ञदानतप आद्यनेकक्रियासुपुष्पः
sp005-001029_Kathopanishat_SB_23	सुखदुःखवेदनानेकरसः प्राण्युपजीव्यानन्तफलः तत्तृष्णासलिलावसेकप्ररूढजटिलीकृतदृढबद्धमूलः
sp005-001030_Kathopanishat_SB_23	सत्यनामादिसप्तलोकब्रह्मादिभूतपक्षिकृतनीडः प्राणिसुखदुःखोद्भूतहर्षशोकजातनृत्यगीतवादित्रक्ष्वेलितास्फोटितहसिताक्रुष्टरुदितहाहामुञ्चमुञ्च
sp005-001031_Kathopanishat_SB_23	इत्याद्यनेकशब्दकृततुमुलीभूतमहारवः वेदान्तविहितब्रह्मात्मदर्शनासङ्गशस्त्रकृतोच्छेदः
sp005-001032_Kathopanishat_SB_23	एषः संसारवृक्षः अश्वत्थः अश्वत्थवत् कामकर्मवातेरितनित्यप्रचलितस्वभावः
sp005-001033_Kathopanishat_SB_23	स्वर्गनरकतिर्यक्प्रेतादिभिः शाखाभिः अवाक्शाखः
sp005-001034_Kathopanishat_SB_23	अवाञ्चः शाखाः यस्य सः सनातनः अनादित्वाच्चिरप्रवृत्तः
sp005-001035_Kathopanishat_SB_23	यदस्य संसारवृक्षस्य मूलम् तदेव शुक्रम् शुभ्रम् शुद्धम् ज्योतिष्मत्
sp005-001036_Kathopanishat_SB_23	चैतन्यात्मज्योतिःस्वभावम् तदेव ब्रह्म सर्वमहत्त्वात्
sp005-001037_Kathopanishat_SB_23	तदेव अमृतम् अविनाशस्वभावम् उच्यते कथ्यते सत्यत्वात्
sp005-001038_Kathopanishat_SB_23	वाचारम्भणम् विकारो नामधेयम् अनृतम् अन्यत् अतः मर्त्यम्
sp005-001039_Kathopanishat_SB_23	तस्मिन् परमार्थसत्ये ब्रह्मणि लोकाः गन्धर्वनगरमरीच्युदकमायासमाः
sp005-001040_Kathopanishat_SB_23	परमार्थदर्शनाभावावगमनाः श्रिताः आश्रिताः सर्वे समस्ताः उत्पत्तिस्थितिलयेषु
sp005-001041_Kathopanishat_SB_23	तदु तद्ब्रह्म न अत्येति न अतिवर्तते मृतादिकम् इव कदादिकार्यम्
sp005-001042_Kathopanishat_SB_23	कश्चन कश्चिदपि विकारः
sp005-001043_Kathopanishat_SB_23	एतद्वै तत्
sp005-001044_Kathopanishat_SB_23	यद्विज्ञानात् अमृताः भवन्ति इत्युच्यते जगतः मूलम् तदेव नास्ति ब्रह्म असत एव इदम् निःसृतम् इति तन्न
sp005-001045_Kathopanishat_SB_23	यदिदम् किञ्च यत्किञ्चेदम् जगत् सर्वम् प्राणे परस्मिन्ब्रह्मणि सति एजति कम्पते
sp005-001046_Kathopanishat_SB_23	तत एव निःसृतम् निर्गतम् सत् प्रचलति नियमेन चेष्टते
sp005-001047_Kathopanishat_SB_23	यदेवम् जगदुत्पत्त्यादिकारणम् ब्रह्म तत् महत् भयम्
sp005-001048_Kathopanishat_SB_23	महच्च तत् भयम् च बिभेति अस्मात् इति महद्भयम्
sp005-001049_Kathopanishat_SB_23	वज्रम् उद्यतम् उद्यतम् वज्रमिव
sp005-001050_Kathopanishat_SB_23	यथा वज्रोद्यतकरम् स्वामिनम् अभिमुखीभूतम् दृष्ट्वा भृत्याः नियमेन तच्छासने प्रवर्तन्ते
sp005-001051_Kathopanishat_SB_23	तथा इदम् चन्द्रादित्यग्रहनक्षत्रतारकादिलक्षणम् जगत् सेश्वरम् नियमेन क्षणमपि अविश्रान्तम् वर्तते इत्युक्तम् भवति
sp005-001052_Kathopanishat_SB_23	ये एतद्विदुः स्वात्मप्रवृत्तिसाक्षिभूतमेकम् ब्रह्म अमृताः अमरणधर्माणः ते भवन्ति
sp005-001053_Kathopanishat_SB_23	कथम् तद्भयाज्जगत् वर्तते इति आह
sp005-001054_Kathopanishat_SB_23	भयात् भीत्या परमेश्वरस्य अग्निः तपति
sp005-001055_Kathopanishat_SB_23	भयात् तपति सूर्यः भयात् इन्द्रश्च वायुश्च मृत्युः धावति पञ्चमः
sp005-001056_Kathopanishat_SB_23	न हि ईश्वराणाम् लोकपालानाम् समर्थानाम् सताम् नियन्ता चेत् वज्रोद्यतकरवत्
sp005-001057_Kathopanishat_SB_23	न स्यात् स्वामिभयभीतानाम् इव भृत्यानाम् नियता प्रवृत्तिः उपपद्यते
sp005-001058_Kathopanishat_SB_23	तच्च
sp005-001059_Kathopanishat_SB_23	इह जीवन्नेव चेत् यदि अशकत् शक्नोति शक्तः सन् जानाति एतत् भयकारणम् ब्रह्म बोद्धुम् अवगन्तुम्
sp005-001060_Kathopanishat_SB_23	प्राक् पूर्वम् शरीरस्य विस्रसः अवस्रंसनात् पतनात् संसारबन्धनात् विमुच्यते
sp005-001061_Kathopanishat_SB_23	न चेत् अशकत् बोद्धुम् ततः अनवबोधात् सर्गेषु सृज्यन्ते
sp005-001062_Kathopanishat_SB_23	येषु स्रष्टव्याः प्राणिनः इति सर्गाः पृथिव्यादयो लोकाः तेषु सर्गेषु लोकेषु
sp005-001063_Kathopanishat_SB_23	शरीरत्वाय शरीरभावाय कल्पते समर्थः भवति
sp005-001064_Kathopanishat_SB_23	शरीरम् गृह्णाति इत्यर्थः
sp005-001065_Kathopanishat_SB_23	तस्मात् शरीरविस्रंसनात्प्राक् आत्मबोधाय यत्नः आस्थेयः
sp005-001066_Kathopanishat_SB_23	यस्मात् इहैव आत्मनो दर्शनम् आदर्शस्थस्य इव मुखस्य स्पष्टम उपपद्यते
sp005-001067_Kathopanishat_SB_23	न लोकान्तरेषु ब्रह्मलोकात् अन्यत्र
sp005-001068_Kathopanishat_SB_23	स च दुष्प्रापः
sp005-001069_Kathopanishat_SB_23	कथमिति उच्यते
sp005-001070_Kathopanishat_SB_23	यथा आदर्शे प्रतिबिम्बभूतम् आत्मानम् पश्यति लोकः अत्यन्तविविक्तम्
sp005-001071_Kathopanishat_SB_23	तथा इह आत्मनि स्वबुद्धौ आदर्शवत् निर्मलीभूतायाम् विविक्तम् आत्मनः दर्शनम् भवतीत्यर्थः
sp005-001072_Kathopanishat_SB_23	यथा स्वप्ने अविविक्तम् जाग्रद्वासनोद्भूतम् तथा पितृलोके अविविक्तमेव दर्शनम् आत्मनः कर्मफलोपभोगासक्तत्वात्
sp005-001073_Kathopanishat_SB_23	यथा च अप्सु अविभक्तावयवम् आत्मरूपम् परीव ददृशे परिदृश्यते इव
sp005-001074_Kathopanishat_SB_23	तथा गन्धर्वलोके अविविक्तमेव दर्शनम् आत्मनः
sp005-001075_Kathopanishat_SB_23	एवम् च लोकान्तरेषु इति शास्त्रप्रामाण्यात् अवगम्यते
sp005-001076_Kathopanishat_SB_23	छायातपयोः इव अत्यन्तविविक्तम् ब्रह्मलोक एव एकस्मिन्
sp005-001077_Kathopanishat_SB_23	स च दुष्प्रापः अत्यन्तविशिष्टकर्मज्ञानसाध्यत्वात्
sp005-001078_Kathopanishat_SB_23	तस्मात् आत्मदर्शनाय इहैव यत्नः कर्तव्यः इत्यभिप्रायः
sp005-001079_Kathopanishat_SB_23	कथमसौ बोद्धव्यः
sp005-001080_Kathopanishat_SB_23	किम् वा तदवबोधे प्रयोजनम् इति उच्यते
sp005-001081_Kathopanishat_SB_23	इन्द्रियाणाम् श्रोत्रादीनाम् स्वस्वविषयग्रहणप्रयोजनेन स्वकारणेभ्यः आकाशादिभ्यः
sp005-001082_Kathopanishat_SB_23	पृथगुत्पद्यमानानाम् अत्यन्तविशुद्धात् केवलात् चिन्मात्रास्वरूपात्
sp005-001083_Kathopanishat_SB_23	पृथग्भावम् स्वभावविलक्षणात्मकताम्
sp005-001084_Kathopanishat_SB_23	तथा तेषाम् एव इन्द्रियाणाम् उदयास्तमयौ च उत्पत्तिप्रलयौ
sp005-001085_Kathopanishat_SB_23	जाग्रत्स्वप्नावस्थापेक्षया न आत्मनः इति मत्वा ज्ञात्वा विवेकतः धीरः धीमान् न शोचति
sp005-001086_Kathopanishat_SB_23	आत्मनः नित्यैकत्वस्वभावत्वात् अव्यभिचारात् शोकादिकारणत्वानुपपत्तेः
sp005-001087_Kathopanishat_SB_23	तथा च श्रुत्यन्तरम्
sp005-001088_Kathopanishat_SB_23	तरति शोकमात्मवित् इति
sp005-001089_Kathopanishat_SB_23	यस्मात् आत्मनः इन्द्रियाणाम् पृथग्भावः उक्तः नासौ बहिरधिगन्तव्यः यस्मात्प्रत्यगात्मा सर्वस्य
sp005-001090_Kathopanishat_SB_23	तत्कथम् इति उच्यते
sp005-001091_Kathopanishat_SB_23	इन्द्रियेभ्यः परम् मन इत्यादि
sp005-001092_Kathopanishat_SB_23	अर्थानाम् इह इन्द्रियसमानजातीयत्वात् इन्द्रियग्रहणेनैव ग्रहणम्
sp005-001093_Kathopanishat_SB_23	पूर्ववत् अन्यत्
sp005-001094_Kathopanishat_SB_23	सत्त्वशब्दात् बुद्धिरिह उच्यते
sp005-001095_Kathopanishat_SB_23	अव्यक्तात्तु परः पुरुषः व्यापकः व्यापकस्यापि आकाशादेः सर्वस्य कारणत्वात्
sp005-001096_Kathopanishat_SB_23	अलिङ्गः लिङ्ग्यते गम्यते येन तत् लिङ्गम् बुद्ध्यादि
sp005-001097_Kathopanishat_SB_23	तत् अविद्यमानम् अस्य इति सः अयम् अलिङ्गः एव
sp005-001098_Kathopanishat_SB_23	सर्वसंसारधर्मवर्जित इत्येतत्
sp005-001099_Kathopanishat_SB_23	यम् ज्ञात्वा आचार्यतः शास्त्रतश्च मुच्यते जन्तुः अविद्यादिहृदयग्रन्थिभिः जीवन्नेव
sp005-001100_Kathopanishat_SB_23	पतिते अपि शरीरे अमृतत्वम् च गच्छति
sp005-001101_Kathopanishat_SB_23	सः अलिङ्गः परः अव्यक्तात् पुरुषः इति पूर्वेण एव सम्बन्धः
sp005-001102_Kathopanishat_SB_23	कथम् तर्हि अलिङ्गस्य दर्शनम् उपपद्यते इति उच्यते
sp005-001103_Kathopanishat_SB_23	न सन्दृशे सन्दर्शनविषये न तिष्ठति प्रत्यगात्मनः अस्य रूपम्
sp005-001104_Kathopanishat_SB_23	अतः न चक्षुषा सर्वेन्द्रियेण चक्षुर्ग्रहणस्य उपलक्षणार्थत्वात्
sp005-001105_Kathopanishat_SB_23	पश्यति न उपलभते कश्चन कश्चित् अपि एनम् प्रकृतम् आत्मानम्
sp005-001106_Kathopanishat_SB_23	कथम् तर्हि तम् पश्येत् इति उच्यते
sp005-001107_Kathopanishat_SB_23	हृदा हृत्स्थया बुद्ध्या मनीषा मनसः सङ्कल्पादिरूपस्य ईष्टे
sp005-001108_Kathopanishat_SB_23	नियन्तृत्वेन इति मनीट् तया हृदा मनीषा अविकल्पयित्र्या
sp005-001109_Kathopanishat_SB_23	मनसा मननरूपेण सम्यग्दर्शनेन अभिक्लृप्तः अभिसमर्थितः अभिप्रकाशित इत्येतत्
sp005-001110_Kathopanishat_SB_23	आत्मा ज्ञातुम् शक्यते इति वाक्यशेषः
sp005-001111_Kathopanishat_SB_23	तम् आत्मानम् ब्रह्म एतत् ये विदुः अमृताः ते भवन्ति
sp005-001112_Kathopanishat_SB_23	सा हृत् मनीट् कथम् प्राप्यते इति तदर्थः योगः उच्यते
sp005-001113_Kathopanishat_SB_23	यदा यस्मिन्काले स्वविषयेभ्यः निवर्तितानि आत्मन्येव पञ्च ज्ञानानि
sp005-001114_Kathopanishat_SB_23	ज्ञानार्थत्वात् श्रोत्रादीनि इन्द्रियाणि ज्ञानानि उच्यन्ते अवतिष्ठन्ते सह मनसा यदनुगतानि
sp005-001115_Kathopanishat_SB_23	तेन सङ्कल्पादिव्यावृत्तेन अन्तःकरणेन
sp005-001116_Kathopanishat_SB_23	बुद्धिश्च अध्यवसायलक्षणा न विचेष्टते स्वव्यापारेषु न विचेष्टते न व्याप्रियते
sp005-001117_Kathopanishat_SB_23	ताम् आहुः परमाम् गतिम्
sp005-001118_Kathopanishat_SB_23	ताम् ईदृशीम् तदवस्थाम् योगम् इति मन्यन्ते वियोगमेव सन्तम्
sp005-001119_Kathopanishat_SB_23	सर्वानर्थसंयोगवियोगलक्षणा हि इयमवस्था योगिनः
sp005-001120_Kathopanishat_SB_23	एतस्याम् हि अवस्थायाम् अविद्याध्यारोपणवर्जितस्वरूपप्रतिष्ठः आत्मा स्थिराम् इन्द्रियधारणाम्
sp005-001121_Kathopanishat_SB_23	स्थिराम् अचलाम् इन्द्रियधारणाम् बाह्यान्तःकरणानाम् धारणाम् इत्यर्थः
sp005-001122_Kathopanishat_SB_23	अप्रमत्तः प्रमादवर्जितः समाधानम् प्रति नित्यम् प्रयत्नवान् तदा तस्मिन्काले
sp005-001123_Kathopanishat_SB_23	यदैव प्रवृत्तयोगः भवति इति सामर्थ्यात् अवगम्यते
sp005-001124_Kathopanishat_SB_23	न हि बुद्ध्यादिचेष्टाभावे प्रमादसम्भवः अस्ति
sp005-001125_Kathopanishat_SB_23	तस्मात् प्रागेव बुद्ध्यादिचेष्टोपरमात् अप्रमादः विधीयते
sp005-001126_Kathopanishat_SB_23	अथवा यदैव इन्द्रियाणाम् स्थिरा धारणा
sp005-001127_Kathopanishat_SB_23	तदानीमेव निरङ्कुशम् अप्रमत्तत्वम् इति अतः अभिधीयते अप्रमत्तः तदा भवति इति
sp005-001128_Kathopanishat_SB_23	कुतः
sp005-001129_Kathopanishat_SB_23	योगो हि यस्मात् प्रभवाप्ययौ उपजनापायधर्मकः इत्यर्थः
sp005-001130_Kathopanishat_SB_23	अतः अपायपरिहाराय अप्रमादः कर्तव्यः इति अभिप्रायः
sp005-001131_Kathopanishat_SB_23	बुद्ध्यादिचेष्टाविषयम् चेद्ब्रह्म इदम् तदिति विशेषतः गृह्येत
sp005-001132_Kathopanishat_SB_23	बुद्ध्याद्युपरमे च ग्रहणकारणाभावात् अनुपलभ्यमानम् नास्त्येव ब्रह्म
sp005-001133_Kathopanishat_SB_23	यतिः करणगोचरम् तदस्ति इति प्रसिद्धम् लोके विपरीतम् च असदिति
sp005-001134_Kathopanishat_SB_23	अतश्च अनर्थकः योगः अनुपलभ्यमानत्वात् द्वा नास्ति इति
sp005-001135_Kathopanishat_SB_23	उपलब्धव्यम् ब्रह्म इति एवम् प्राप्ते इदम् उच्यते सत्यम्
sp005-001136_Kathopanishat_SB_23	नैव वाचा न मनसा न चक्षुषा न अन्यैरपि इन्द्रियैः प्राप्तुम् शक्यः इत्यर्थः
sp005-001137_Kathopanishat_SB_23	तथापि सर्वविशेषरहितः अपि जगतः मूलम् इति अवगतत्वात् अस्त्येव
sp005-001138_Kathopanishat_SB_23	कार्यप्रविलापनस्य अस्तित्वनिष्ठत्वात्
sp005-001139_Kathopanishat_SB_23	तथा हि इदम् कार्यम् सौक्ष्म्यतारतम्यपारम्पर्येण अनुगम्यमानम् सद्बुद्धिनिष्ठामेव अवगमयति
sp005-001140_Kathopanishat_SB_23	यदापि विषयप्रविलापनेन प्रविलाप्यमाना बुद्धिः
sp005-001141_Kathopanishat_SB_23	तदापि सा सत्प्रत्ययगर्भैव विलीयते
sp005-001142_Kathopanishat_SB_23	बुद्धिर्हि नः प्रमाणम् सदसतोः याथात्म्यावगमे
sp005-001143_Kathopanishat_SB_23	मूलम् चेत् जगतः न स्यात् असदन्वितमेव इदम् कार्यम् असदिति एवम् गृह्येत
sp005-001144_Kathopanishat_SB_23	न त्वेतदस्ति
sp005-001145_Kathopanishat_SB_23	सत् सत् इत्येव तु गृह्यते यथा मृदादिकार्यम् घटादि मृदन्वितम्
sp005-001146_Kathopanishat_SB_23	तस्मात् जगतः मूलम् आत्मा अस्तीत्येव उपलब्धव्यः
sp005-001147_Kathopanishat_SB_23	कस्मात्
sp005-001148_Kathopanishat_SB_23	अस्तीति ब्रुवतः अस्तित्ववादिनः आगमार्थानुसारिणः श्रद्दधानात् अन्यत्र नास्तिकवादिनि नास्ति जगतः मूलम्
sp005-001149_Kathopanishat_SB_23	आत्मा निरन्वयमेव इदम् कार्यम् अभावान्तम् प्रविलीयते इति मन्यमाने विपरीतदर्शिनि
sp005-001150_Kathopanishat_SB_23	कथम् तद्ब्रह्म तत्त् वतः उपलभ्यते न कथञ्चन उपलभ्यत इत्यर्थः
sp005-001151_Kathopanishat_SB_23	तस्मात् अपोह्य असद्वादिपक्षम् आसुरम्
sp005-001152_Kathopanishat_SB_23	अस्तीत्येव आत्मा उपलब्धव्यः सत्कार्यः बुद्ध्याद्युपाधिः
sp005-001153_Kathopanishat_SB_23	यदा तु तद्रहितः अविक्रियः आत्मा कार्यम् च कारणव्यतिरेकेण नास्ति
sp005-001154_Kathopanishat_SB_23	इति श्रुतेः
sp005-001155_Kathopanishat_SB_23	तदा यस्य निरुपाधिकस्य अलिङ्गस्य सदसदादिप्रत्ययविषयत्ववर्जितस्य आत्मनः तत्त्वभावो भवति
sp005-001156_Kathopanishat_SB_23	तेन च रूपेण आत्मा उपलब्धव्यः इति अनुवर्तते
sp005-001157_Kathopanishat_SB_23	तत्रापि उभयोः सोपाधिकनिरुपाधिकयोः अस्तित्व भावयोः
sp005-001158_Kathopanishat_SB_23	निर्धारणार्था षष्ठी पूर्वम् अस्तीत्येव उपलब्धस्य आत्मनः सत्कार्योपाधिकृतास्तित्वप्रत्ययेन उपलब्धस्य इत्यर्थः
sp005-001159_Kathopanishat_SB_23	पश्चात् प्रत्यस्तमितसर्वोपाधिरूपः आत्मनः तत्त्वभावः विदिताविदिताभ्याम् अन्यः अद्वयस्वभावः नेति नेति इति
sp005-001160_Kathopanishat_SB_23	अस्थूलमनण्वह्रस्वम्
sp005-001161_Kathopanishat_SB_23	अदृश्ये अनात्म्ये अनिरुक्ते अनिलयने इत्यादिश्रुतिनिर्दिष्टः प्रसीदति अभिमुखीभवति
sp005-001162_Kathopanishat_SB_23	आत्मनः प्रकाशनाय पूर्वमस्ति इति उपलब्धवतः इत्येतत्
sp005-001163_Kathopanishat_SB_23	एवम् परमार्थदर्शिनः
sp005-001164_Kathopanishat_SB_23	यदा यस्मिन्काले सर्वे कामाः कामयितव्यस्य अन्यस्य अभावात् प्रमुच्यन्ते विशीर्यन्ते
sp005-001165_Kathopanishat_SB_23	ये अस्य प्राक् प्रतिबोधात् विदुषः हृदि बुद्धौ श्रिताः आश्रिताः
sp005-001166_Kathopanishat_SB_23	बुद्धिर्हि कामानाम् आश्रया न आत्मा कामः सङ्कल्पः इत्यादिश्रुत्यन्तराच्च
sp005-001167_Kathopanishat_SB_23	अथ तदा मर्त्यः प्राक् प्रबोधात् स आसीत् प्रबोधोत्तरकालम् अविद्याकामकर्मलक्षणस्य मृत्योः विनाशात् अमृतो भवति
sp005-001168_Kathopanishat_SB_23	गमनप्रयोजकस्य मृत्योः विनाशात् गमन अनुपपत्तेः
sp005-001169_Kathopanishat_SB_23	अत्र इहैव प्रदीपनिर्वाणवत् सर्वबन्धनोपशमात् ब्रह्म समश्नुते ब्रह्मैव भवति इत्यर्थः
sp005-001170_Kathopanishat_SB_23	कदा पुनः कामानाम् मूलतः विनाशः इति उच्यते
sp005-001171_Kathopanishat_SB_23	यदा सर्वे प्रभिद्यन्ते भेदमुपयान्ति विनश्यन्ति हृदयस्य बुद्धेः इह जीवतेव ग्रन्थयः
sp005-001172_Kathopanishat_SB_23	ग्रन्थिवत् दृढबन्धनरूपाः अविद्याप्रत्ययाः इत्यर्थः
sp005-001173_Kathopanishat_SB_23	अहमिदम् शरीरम् मम इदम् धनम् सुखी दुःखी चाहम् इत्येवमादिलक्षणाः
sp005-001174_Kathopanishat_SB_23	तद्विपरीत ब्रह्मात्मप्रत्ययोपजननात् ब्रह्मैवाहम् अस्मि असंसारी इति
sp005-001175_Kathopanishat_SB_23	विनष्टेषु अविद्याग्रन्थिषु तन्निमित्ताः कामाः मूलतः विनश्यन्ति
sp005-001176_Kathopanishat_SB_23	अथ मर्त्यः अमृतो भवति एतावद्धि एतावदेव एतावन्मात्रम् न अधिकमस्तीति आशङ्का कर्तव्या
sp005-001177_Kathopanishat_SB_23	अनुशासनम् अनुशिष्टिः उपदेशः सर्ववेदान्तानाम् इति वाक्यशेषः
sp005-001178_Kathopanishat_SB_23	निरस्ताशेषविशेषव्यापिब्रह्मात्मत्वप्रतिपत्त्या प्रभिन्नसमस्ताविद्यादिग्रन्थेः
sp005-001179_Kathopanishat_SB_23	जीवतः एव ब्रह्मभूतस्य विदुषः न गतिः विद्यते इत्युक्तम्
sp005-001180_Kathopanishat_SB_23	अत्र ब्रह्म समश्नुते इत्युक्तत्वात्
sp005-001181_Kathopanishat_SB_23	इति श्रुत्यन्तराच्च
sp005-001182_Kathopanishat_SB_23	ये पुनः मन्दब्रह्मविदः विद्यान्तरशीलिनश्च ब्रह्मलोकभाजः ये च तद्विपरीताः संसारभाजः
sp005-001183_Kathopanishat_SB_23	तेषाम् एषः गतिविशेषः उच्यते प्रकृतोत्कृष्टब्रह्मविदः विद्याफलस्तुतये
sp005-001184_Kathopanishat_SB_23	किञ्च अन्यत् अग्निविद्या पृष्टा प्रत्युक्ता च
sp005-001185_Kathopanishat_SB_23	तस्याश्च फलप्राप्तिप्रकारः वक्तव्यः इति मन्त्रारम्भः
sp005-001186_Kathopanishat_SB_23	शतम् च शतसङ्ख्याकाः एका च सुषुम्ना नाम पुरुषस्य हृदयात् विनिःसृताः नाड्यः सिराः
sp005-001187_Kathopanishat_SB_23	तासाम् मध्ये मूर्धानम् भित्त्वा अभिनिःसृता निर्गता एका सुषुम्ना नाम
sp005-001188_Kathopanishat_SB_23	तया अन्तकाले हृदये आत्मानम् वशीकृत्य योजयेत्
sp005-001189_Kathopanishat_SB_23	तया नाड्या ऊर्ध्वम् उपरि आयन् गच्छन् आदित्यद्वारेण अमृतत्वम् अमरणधर्मत्वम् अपेक्षिकम्
sp005-001190_Kathopanishat_SB_23	आभूतसम्प्लवम् स्थानममृतत्वम् हि भाष्यते इति स्मृतेः
sp005-001191_Kathopanishat_SB_23	ब्रह्मणा वा सह कालान्तरेण मुख्यम् अमृतत्वम् एति
sp005-001192_Kathopanishat_SB_23	भुक्त्वा भोगान् अनुपमान् ब्रह्मलोकगतान् विष्वक् नानाविषगतयः अन्याः नाड्यः उत्क्रमणे निमित्तम् भवन्ति
sp005-001193_Kathopanishat_SB_23	संसारप्रतिपत्त्यर्था एव भवन्ति इत्यर्थः
sp005-001194_Kathopanishat_SB_23	इदानीम् सर्ववल्ल्यर्थोपसंहारार्थम् आह
sp005-001195_Kathopanishat_SB_23	अङ्गुष्ठमात्रः पुरुषः अन्तरात्मा सदा जनानाम् सम्बन्धिनि हृदये सन्निविष्टः यथाव्याख्यातः
sp005-001196_Kathopanishat_SB_23	तम् स्वात् आत्मीयात् शरीरात् प्रवृहेत् उद्यच्छेत् निष्कर्षेण पृथक्कुर्यात् इत्यर्थः
sp005-001197_Kathopanishat_SB_23	किमिव इत्युच्यते मुञ्जादिव इषीकाम् अन्तःस्थाम् धैर्येण अप्रमादेन
sp005-001198_Kathopanishat_SB_23	तम् शरीरात् निष्कृष्टम् चिन्मात्रम् विद्यात् विजानीयात् शुक्रम् शुद्धम् अमृतम् यथोक्तम् ब्रह्म इति
sp005-001199_Kathopanishat_SB_23	विद्यास्तुत्यर्थः अयम् आख्यायिकार्थोपसंहारः अधुना उच्यते
sp005-001200_Kathopanishat_SB_23	मृत्युप्रोक्ताम् यमोक्ताम् एताम् विद्याम् ब्रह्मविद्याम् योगविधिम् च कृत्स्नम् समस्तम् सोपकरणम् सफलमित्येतत्
sp005-001201_Kathopanishat_SB_23	नचिकेताः वरप्रदानात् मृत्योः लब्ध्वा प्राप्य इत्यर्थः
sp005-001202_Kathopanishat_SB_23	किञ्च
sp005-001203_Kathopanishat_SB_23	ब्रह्म प्राप्तः अभूत् मुक्तोऽभवति इत्यर्थः
sp005-001204_Kathopanishat_SB_23	कथम् विद्याप्राप्त्या विरजः विगतधर्माः धर्मः धर्म विमृत्युः विगतकामा अविद्यश्च सन् पूर्वमेव इत्यर्थः
sp005-001205_Kathopanishat_SB_23	न केवलम् नचिकेता एव अन्योऽपि यः एवम् नचिकेतोवत्
sp005-001206_Kathopanishat_SB_23	आत्मवित् अध्यात्ममेव निरुपचरितम् प्रत्यक्स्वरूपम् प्राप्य तत्त्वमेव इत्यभिप्रायः
sp005-001207_Kathopanishat_SB_23	नान्यत् रूपम् अप्रत्यग्रूपम्
sp005-001208_Kathopanishat_SB_23	तदेवम् अध्यात्मम् एवम् उक्तप्रकारेण यः वेद विजानाति एवंवित्
sp005-001209_Kathopanishat_SB_23	सोऽपि विरजः सन् ब्रह्म प्राप्त्या विमृत्युः भवतीति वाक्यशेषः
sp005-001210_Kathopanishat_SB_23	शिष्याचार्ययोः प्रमादकृत अन्यायेन विद्याग्रहणप्रतिपादननिमित्तदोषप्रशमनार्था इयम् शान्तिः उच्यते
sp005-001211_Kathopanishat_SB_23	सह नौ आवाम् अवतु पालयतु विद्यास्वरूपप्रकाशनेन
sp005-001212_Kathopanishat_SB_23	कः
sp005-001213_Kathopanishat_SB_23	सः एव परमेश्वरः उपनिषत्तु प्रकाशितः
sp005-001214_Kathopanishat_SB_23	किञ्च सह नौ भुनक्तु तत्फलप्रकाशनेन नौ पालयतु
sp005-001215_Kathopanishat_SB_23	सहैवावाम् विद्याकृतम् वीर्यम् सामर्थ्यम् करवावहै निष्पादयावहै
sp005-001216_Kathopanishat_SB_23	किञ्च तेजस्विनौ तेजस्विनोः आवयोः यत् अधितम् तत् स्वधीतमस्तु
sp005-001217_Kathopanishat_SB_23	अथवा तेजस्विनावावाभ्याम् यदधीतम् तदतीव तेजस्वि वीर्यवदस्तु इत्यर्थः
sp005-001218_Kathopanishat_SB_23	मा विद्विषावहै शिष्याचार्यौ अन्योन्यम् प्रमादकृत अन्याय
sp005-001219_Kathopanishat_SB_23	अध्ययनाध्यापनदोषनिमित्तम् द्वेषम् मा करवावहै इत्यर्थः
sp005-001220_Kathopanishat_SB_23	इति त्रिर्वचनम् सर्वदोषोपशमनार्थमित्योम् इति
sp005-001221_Kathopanishat_SB_23	इति श्रीमत्परमहंसपरिव्राजकाचार्य गोविन्दभगवत्पूज्यपादशिष्य श्रीमदाचार्य श्रीशङ्करभगवतः कृतौ
sp005-001222_Kathopanishat_SB_23	इति कठोपनिषद् द्वितीयोध्याय समाप्तः
sp005-001223_Kathopanishat_SB_23	ओम् तत् सत्
