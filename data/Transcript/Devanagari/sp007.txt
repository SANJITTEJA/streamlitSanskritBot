sp007-000001_1-01-bAlakAnDaH	बालकाण्डः वैवस्वतः मनुः इक्ष्वाकुवंशस्य मूलपुरुषः
sp007-000002_1-01-bAlakAnDaH	सः सूर्यस्य पुत्रः
sp007-000003_1-01-bAlakAnDaH	अत एव तद्वंश्याः सूर्यवंश्या इत्युच्यन्ते
sp007-000004_1-01-bAlakAnDaH	सः वैवस्वतः वस्तुतः क्षत्रियवंशस्यैव मूलपुरुषः आसीत् वेदानाम् ओङ्कार इव
sp007-000005_1-01-bAlakAnDaH	तादृशे सद्वंशे दशरथः उत्पन्नः
sp007-000006_1-01-bAlakAnDaH	तस्य विजेतृरथाः दशस्वपि दिक्षु अप्रतिहतसञ्चाराः सन्तः तस्य नाम अन्वर्थम् अकुर्वन्
sp007-000007_1-01-bAlakAnDaH	अयोध्याम् राजधानीकृत्य सः कोसलान् पालयति स्म
sp007-000008_1-01-bAlakAnDaH	अयोध्यायाः समीपे एव सरयूनदी प्रवहति स्म
sp007-000009_1-01-bAlakAnDaH	तस्याः दैर्घ्यम् षण्णवतिः योजनानि
sp007-000010_1-01-bAlakAnDaH	विस्तारः षड्विंशतिः योजनानि
sp007-000011_1-01-bAlakAnDaH	तत्र सर्वदा समृद्धम् जलम् प्रवहति स्म
sp007-000012_1-01-bAlakAnDaH	तस्य नगरस्य महान् प्राकारः आसीत् यस्योपरि सर्वदा मारणायुधैः सैनिकाः अप्रमत्ताः चरन्ति स्म
sp007-000013_1-01-bAlakAnDaH	एवम् सा नगरी अभेद्या आसीत्
sp007-000014_1-01-bAlakAnDaH	तत्समम् नगरान्तरम् नासीत्
sp007-000015_1-01-bAlakAnDaH	दशरथः श्वेतच्छत्रस्य अधस्तात् नवरत्नखचितसिंहासने उपविश्य राजकार्याणि साधयति स्म
sp007-000016_1-01-bAlakAnDaH	तस्य अष्टौ मन्त्रिणः आसन्
sp007-000017_1-01-bAlakAnDaH	अमात्याः अप्रमत्ताः सन्तः प्रजानाम् अपेक्षितानि साधयन्ति स्म
sp007-000018_1-01-bAlakAnDaH	प्रजाश्च निरीतयः निरातङ्काः सुखमनुभवन्ति स्म
sp007-000019_1-01-bAlakAnDaH	प्रजाः दशरथम् पितरम् एव मन्यन्ते स्म
sp007-000020_1-01-bAlakAnDaH	दशरथस्यापि स्वप्रजासु अतीव अनुरागः आसीत्
sp007-000021_1-01-bAlakAnDaH	कियदपि ऐश्वर्यमस्तु नाम
sp007-000022_1-01-bAlakAnDaH	परन्तु सन्ततिः नास्ति चेत् सर्वम् शून्यमेव किल
sp007-000023_1-01-bAlakAnDaH	तादृशी दुर्दशा दशरथस्य सम्प्राप्ता
sp007-000024_1-01-bAlakAnDaH	अतः दशरथः अत्यन्तम् व्याकुलः आसीत्
sp007-000025_1-01-bAlakAnDaH	एतज्ज्ञात्वा पुरोहितः वसिष्ठः अश्वमेधम् कर्तुम् दशरथम् आदिदेश
sp007-000026_1-01-bAlakAnDaH	ततः दशरथः सभाम् आहूय अश्वमेधयागम् कर्तुम्
sp007-000027_1-01-bAlakAnDaH	अभिलषामि येन तुष्टाः देवाः सन्ततिम् प्रदद्युः इति समुद्घोषयामास
sp007-000028_1-01-bAlakAnDaH	सर्वा सभा सन्तुष्टा ओमिति अङ्गीकारम् अदात्
sp007-000029_1-01-bAlakAnDaH	तदा सुमन्त्रः एकान्ते राज्ञे इत्थम् अकथयत् हे प्रभो
sp007-000030_1-01-bAlakAnDaH	भवतः सन्ततिः ऋष्यशृङ्गर्षिणः आध्वर्यवे निवृत्तात् पुत्रकामेष्टेः
sp007-000031_1-01-bAlakAnDaH	भविष्यतीति पूर्वम् सनत्कुमारः महर्षिभ्यः अब्रवीत्
sp007-000032_1-01-bAlakAnDaH	अतः अश्वमेधम् पुत्रकामेष्टिम् च यथावन् निर्वर्तयितुम् योग्यः ऋष्यशृङ्ग एव इति
sp007-000033_1-01-bAlakAnDaH	सपदि अश्वमेधयागार्थम् सन्नाहः आरब्धः
sp007-000034_1-01-bAlakAnDaH	सरयूनद्याः उत्तरे तीरे कुटीराणि निर्मितानि
sp007-000035_1-01-bAlakAnDaH	शिल्पिनः चित्रकाराः मण्डपादिकम् निर्मान्ति स्म
sp007-000036_1-01-bAlakAnDaH	तत्र समागच्छताम् चक्रवर्तिनाम् राज्ञाम्
sp007-000037_1-01-bAlakAnDaH	सामन्तानाम् च उचितासनानि सज्जीकृतानि
sp007-000038_1-01-bAlakAnDaH	मिथिलाधिपतये जनकाय अङ्गराजाय रोमपादाय
sp007-000039_1-01-bAlakAnDaH	मगधसिन्धुसौराष्ट्रादिराजेभ्यश्च आह्वानानि प्रेषितानि
sp007-000040_1-01-bAlakAnDaH	सर्वेऽपि अश्वमेधम् द्रष्टुम् अयोध्याम् प्रति प्रस्थिताः
sp007-000041_1-01-bAlakAnDaH	तथा बहवः पौराः अपि यज्ञदिदृक्षया समायान्ति स्म
sp007-000042_1-01-bAlakAnDaH	तदा सुमन्त्रः पुनरेकवारम् ऋष्यशृङ्गम् अधिकृत्य इत्थम् अकथयत् राजन्
sp007-000043_1-01-bAlakAnDaH	ऋष्यशृङ्गस्य वाचम् अर्थोऽनुधावति
sp007-000044_1-01-bAlakAnDaH	पुरा अङ्गदेशे द्वादशवर्षाणि अनावृष्टिरासीत्
sp007-000045_1-01-bAlakAnDaH	प्रजाः बहुक्लेशम् अनुभवन्ति स्म
sp007-000046_1-01-bAlakAnDaH	तदा रोमपादः ऋष्यशृङ्गम् स्वदेशम् आनिनाय
sp007-000047_1-01-bAlakAnDaH	सः स्वतपोमहिम्ना कुम्भवृष्टिम् कारितवान्
sp007-000048_1-01-bAlakAnDaH	तेन पवित्रेण जलेन अङ्गराज्यम् पुनः सम्पदा शोभमानमासीत्
sp007-000049_1-01-bAlakAnDaH	एतेन कार्येण सन्तुष्टः राजा महर्षिणे
sp007-000050_1-01-bAlakAnDaH	स्वकार्तज्ञ्यम् प्रकटयन् स्वदुहितरम् दत्वा परिणयमकार्षीत्
sp007-000051_1-01-bAlakAnDaH	तदारभ्य अङ्गदेशे ईतिबाधा एव नास्ति
sp007-000052_1-01-bAlakAnDaH	अतः तम् अत्र आनाय्य अश्वमेधम् समाचरतु भवान्
sp007-000053_1-01-bAlakAnDaH	भवतः सन्ततिः अवश्यम् भविष्यति
sp007-000054_1-01-bAlakAnDaH	तच्छ्रुत्वा सन्तुष्टः दशरथः अङ्गदेशम् गत्वा ऋष्यशृङ्गम् सम्प्रार्थ्य अयोध्याम् आनिनाय
sp007-000055_1-01-bAlakAnDaH	सुमुहूर्ते अश्वमेधयागः आरब्धः
sp007-000056_1-01-bAlakAnDaH	ऋष्यशृङ्गः प्रधानम् आध्वर्यवम् अवक्षत्
sp007-000057_1-01-bAlakAnDaH	वसिष्ठादयः सर्वे महर्षयः तस्य पार्श्वे समुपाविशन्
sp007-000058_1-01-bAlakAnDaH	तत्र प्रथमपङ्क्तौ यज्ञार्थम् समाहूताः राजानः जनकरोमपादप्रभृतयः समुपाविशन्
sp007-000059_1-01-bAlakAnDaH	तेषाम् सर्वेषाम् पश्चात् प्रजाः समुपविष्टाः
sp007-000060_1-01-bAlakAnDaH	सुगन्धद्रव्यैः सुगन्धपुष्पगुच्छैश्च ते सर्वेऽपि अभ्यर्चिता आसन्
sp007-000061_1-01-bAlakAnDaH	यज्ञवाटिकायाः उपरि जाम्बूहरितपत्रतोरणानि समाबद्धान्यासन्
sp007-000062_1-01-bAlakAnDaH	ऋष्यशृङ्गः फलानि धान्यम् गोघृतम् गोदधि मधुरातिमधुरम्
sp007-000063_1-01-bAlakAnDaH	मधु प्रभृतीनि वस्तूनि देवतातृप्त्यै होमकुण्डे प्राक्षिपत्
sp007-000064_1-01-bAlakAnDaH	तत्किमिति कश्चित् कमपि अमात्यम् पप्रच्छ
sp007-000065_1-01-bAlakAnDaH	तदा सः दशरथाय मुनिना दत्तस्य शापस्य फलमिति प्रत्यवोचत्
sp007-000066_1-01-bAlakAnDaH	सकलपापहारी सकलसुखकारी च अश्वमेधः यथाविधि सम्पन्नः
sp007-000067_1-01-bAlakAnDaH	प्रधानऋत्विग्भ्यः सर्वेभ्यः दशरथः दक्षिणाम् अदात्
sp007-000068_1-01-bAlakAnDaH	ततः महर्षिम् ऋष्यशृङ्गम् महाराजः पुत्रकामेष्टि कारयितुम् सम्प्रार्थितवान्
sp007-000069_1-01-bAlakAnDaH	तदङ्गीकृत्य स्वसामर्थ्यम् सर्वम् सङ्कलय्य पुत्रकामेष्टेः आरम्भम् कृतवान्
sp007-000070_1-01-bAlakAnDaH	उच्चैः पठतः महर्षेः कण्ठध्वनिम् श्रुत्वा सर्वे सदस्याः मुग्धा अभवन्
sp007-000071_1-01-bAlakAnDaH	अत्रान्तरे ज्वालाः एकदैव उपर्युपरि उद्गताः
sp007-000072_1-01-bAlakAnDaH	सदस्येषु सम्भ्रमाश्चर्यैः पश्यत्सु ताः ज्वालाः पुरुषरूपम् दधुः
sp007-000073_1-01-bAlakAnDaH	कश्चित् महोन्नतः दिव्यपुरुषः रजतपिधानम् स्वर्णपात्रम् हस्ते धृत्वा आविरभूत्
sp007-000074_1-01-bAlakAnDaH	स च दशरथाय तत्पात्रम् दत्वा इत्थमवोचत् राजन्
sp007-000075_1-01-bAlakAnDaH	ऋष्यशृङ्गमहर्षेः आध्वर्यवे विहिता इयम् इष्टिः सफला सम्पूर्णा
sp007-000076_1-01-bAlakAnDaH	विष्णुना स्वयम् साधितम् पायसम् अत्रास्ति
sp007-000077_1-01-bAlakAnDaH	एतत् भवान् तिसृभ्यः स्वपत्नीभ्यः विभज्य ददातु
sp007-000078_1-01-bAlakAnDaH	एतत्प्रभावेण भवान् चतुरः पुत्रान् लोकपूज्यान् शूरान् प्राप्स्यति
sp007-000079_1-01-bAlakAnDaH	महाराजः दशरथः होमकुण्डसमीपम् गत्वा पायसपात्रम् स्वीकृत्य तम् नमस्कृतवान्
sp007-000080_1-01-bAlakAnDaH	स च पायसपात्रम् राज्ञे दत्वा अन्तर्दधौ
sp007-000081_1-01-bAlakAnDaH	तदा सदस्याः सर्वे ऋष्यशृङ्गम् बहुधा समकीर्तयन्
sp007-000082_1-01-bAlakAnDaH	राजापि तस्य पादयोः प्रणम्य आशीः जग्राह
sp007-000083_1-01-bAlakAnDaH	सर्वेभ्यः अतिथिभ्यः पुरस्काराः दत्ताः
sp007-000084_1-01-bAlakAnDaH	सर्वेऽपि यागदर्शनार्थम् आहूताः आगताश्च एकैकशः दशरथम् आपृच्छ्य
sp007-000085_1-01-bAlakAnDaH	तेन पुरस्कृताः स्वस्वदेशान् जग्मुः
sp007-000086_1-01-bAlakAnDaH	एषः इक्ष्वाकुकुलतिलकस्य दशरथस्य जीवने एकः मधुरः घट्टः
sp007-000087_1-01-bAlakAnDaH	ततः महाराजः ऋष्यशृङ्गानुज्ञया पायसम् तिसृभ्यः विभज्य प्रादात्
sp007-000088_1-01-bAlakAnDaH	राज्ञ्यः अपि स्वीयम् जन्म चरितार्थम् मन्वानाः तत् महत्या श्रद्धया स्व्यकुर्वन्
sp007-000089_1-01-bAlakAnDaH	सपदि गर्भधारणचिह्नानि तासाम् शरीरे प्रादुरभूवन्
sp007-000090_1-01-bAlakAnDaH	पूर्णे च नवमे मासि तिस्रः अपि शुभे समये स्वस्वान्तः पुरेषु चतुरः पुत्रान् प्रासुवत
sp007-000091_1-01-bAlakAnDaH	कौसल्या कैकेयी च एकैकम् सुमित्रा च द्वौ प्रसुषुवुः
sp007-000092_1-01-bAlakAnDaH	तदा तिसृणाम् अन्तःपुराणि गत्वा चतुरः अर्भकान्
sp007-000093_1-01-bAlakAnDaH	पश्यतः दशरथस्य आनन्दस्य सीमा एव न आसीत्
sp007-000094_1-01-bAlakAnDaH	चतुर्णाम् शिशूनाम् रोदनध्वनिः दशरथम् पुलकाङ्कितम् अकरोत्
sp007-000095_1-01-bAlakAnDaH	एषा वार्ता अयोध्यामपि सपदि व्याप्ता आसीत्
sp007-000096_1-01-bAlakAnDaH	प्रजाः अपि आनन्देन ननृतुः
sp007-000097_1-01-bAlakAnDaH	सपदि दशरथः ब्राह्मणेभ्यः दानानि कृतवान्
sp007-000098_1-01-bAlakAnDaH	तत्स्वीकर्तारः सर्वेऽपि शिशूनाम् आयुरारोग्यादिकम् कामयन्तः आशीर्भिः शिशून् राजानम् च समेधयामासुः
sp007-000099_1-01-bAlakAnDaH	एकादशे दिने नामकरणार्थम् सर्वापि व्यवस्था कृता
sp007-000100_1-01-bAlakAnDaH	वसिष्ठादिमहर्षयः राज्ञ्यः शिशवः अमात्याः
sp007-000101_1-01-bAlakAnDaH	अन्तःपुरपरिवारश्च समवेता आसन्
sp007-000102_1-01-bAlakAnDaH	पुरोहितः वसिष्ठः कौसल्यातनयस्य
sp007-000103_1-01-bAlakAnDaH	राम इति कैकेयीतनयस्य भरत इति
sp007-000104_1-01-bAlakAnDaH	सुमित्रातनययोः क्रमशः लक्ष्मणशत्रुघ्नाविति च नाम कृत्वा आशीर्भिः ताननुजग्राह
sp007-000105_1-01-bAlakAnDaH	दशरथः तदा अनुष्ठेयम् होमादिक्रियाकलापम् निर्वर्त्य
sp007-000106_1-01-bAlakAnDaH	सर्वेभ्यः भूरिदक्षिणाम् अदात्
sp007-000107_1-01-bAlakAnDaH	अन्तःपुरपरिवारमपि सत्कारैः विभ्रान्तम् चकार
sp007-000108_1-01-bAlakAnDaH	ततः अन्तःपुरसुवासिन्यः सर्वा अपि चतुरः शिशून् स्वर्णदोलासु शाययित्वा गीतान्यगायन्
sp007-000109_1-01-bAlakAnDaH	आशीर्भिः मन्त्राक्षतान् व्यकिरन्
sp007-000110_1-01-bAlakAnDaH	ताः राज्ञ्यः आगताः ताः सुवासिनीः
sp007-000111_1-01-bAlakAnDaH	हरिद्राकुङ्कुमपुष्पफलताम्बूलशाट्यादिभिः समर्चयन्
sp007-000112_1-01-bAlakAnDaH	देवाः अपि सन्तोषेण पुष्पवृष्टिम् अवर्षन्
sp007-000113_1-01-bAlakAnDaH	एवम् आनन्देन कानिचन हायनानि गतानि
sp007-000114_1-01-bAlakAnDaH	चत्वारः अपि शुक्लपक्षचन्द्र इव दिनदिनमेधमानाः आसन्
sp007-000115_1-01-bAlakAnDaH	ते च सद्गुणसम्पन्नाः
sp007-000116_1-01-bAlakAnDaH	अत्यन्तबाल्ये च तेषाम् सर्वा विद्याः करतलामलकतुल्या जाताः
sp007-000117_1-01-bAlakAnDaH	तेषु ऐकमत्यम् भ्रातृप्रेम पितृभक्तिश्च अनितरसाधारणान्यासन्
sp007-000118_1-01-bAlakAnDaH	एवम् ते सर्वे ऊनषोडशवर्षीयाः जाताः
sp007-000119_1-01-bAlakAnDaH	ततश्च राजा तेषाम् विवाहयोग्यम् वयः आयास्यति अचिरेण इति मन्वानः
sp007-000120_1-01-bAlakAnDaH	योग्यवध्वन्वेषणाय वसिष्ठादिभिः सह समालोचनम् कुर्वन् आसीत्
sp007-000121_1-01-bAlakAnDaH	विश्वामित्रागमनम् अत्रान्तरे द्वारपालः समेत्य महर्षेः विश्वामित्रस्य आगमनम् न्यवेदयत्
sp007-000122_1-01-bAlakAnDaH	सपदि ससम्भ्रमम् वसिष्ठादिभिः परिवृतः दशरथः तदभिमुखम् गत्वा
sp007-000123_1-01-bAlakAnDaH	सभाम् आनीय अर्घ्यादिसपर्यादिभिः तम् पर्यपूजयत्
sp007-000124_1-01-bAlakAnDaH	प्रसन्नः विश्वामित्रः आशीर्भिः दशरथम् अभ्यनन्दत्
sp007-000125_1-01-bAlakAnDaH	ततः राज्ञा आगमनकारणम् पृष्टः विश्वामित्रः इत्यम् अवोचत् राजन्
sp007-000126_1-01-bAlakAnDaH	कार्यार्थी अहम् भवत्सविधे आगतः
sp007-000127_1-01-bAlakAnDaH	मया एकः महान् यज्ञः सङ्कल्पितः
sp007-000128_1-01-bAlakAnDaH	तत् विहन्तुम् लङ्काधिपतिः राक्षसराट् रावणः चेष्टते
sp007-000129_1-01-bAlakAnDaH	तेन प्रदिष्टौ द्वौ राक्षसौ मारीचसुबाहू यज्ञस्य विघ्नमाचरतः
sp007-000130_1-01-bAlakAnDaH	तयोः निग्रहसमर्थ अप्यहम् यज्ञनियमानुसारम् किमपि कर्तुम् असमर्थः अस्मि
sp007-000131_1-01-bAlakAnDaH	तान् राक्षसान् हत्वा मम यज्ञम् निर्विघ्नम् संरक्षयितुम् भवतः राम एव अलम्
sp007-000132_1-01-bAlakAnDaH	अहम् वेद्मि महात्मानम् रामम् सत्यपराक्रमम्
sp007-000133_1-01-bAlakAnDaH	वसिष्ठोऽपि महातेजा ये चेमे तपसि स्थिताः
sp007-000134_1-01-bAlakAnDaH	रामस्य शक्तिमहम् वेद्मि अत्रत्यः महात्मा वसिष्ठः वेत्ति
sp007-000135_1-01-bAlakAnDaH	नान्ये अतः रामम् मया सह प्रेषय
sp007-000136_1-01-bAlakAnDaH	यज्ञसमाप्तेरनुपदम् पुनस्तमानीय भवते प्रत्यर्पयिष्यामि
sp007-000137_1-01-bAlakAnDaH	रामः अजेयः अतस्तम् प्रेषय इति
sp007-000138_1-01-bAlakAnDaH	तच्छ्रुत्वा विभ्रान्तः दशरथः
sp007-000139_1-01-bAlakAnDaH	ऊनषोडशवर्षः सुकुमारः रामः क्व
sp007-000140_1-01-bAlakAnDaH	रावणादिप्रेरिताः राक्षसाः क्व
sp007-000141_1-01-bAlakAnDaH	यदि किञ्चित् रामस्यस्यात् तर्हि कथमहम् जीवेयम्
sp007-000142_1-01-bAlakAnDaH	कथम् वा अर्भकोऽयम् राक्षसैः सह योद्धुम् शकुयात्
sp007-000143_1-01-bAlakAnDaH	इत्यादिरीत्या पितृजनसुलभम् चिन्तयन् महर्षे बालः रामः
sp007-000144_1-01-bAlakAnDaH	तदर्थम् समर्थ इति नाहम् भावये
sp007-000145_1-01-bAlakAnDaH	अतः अहमेव चतुरङ्गबलेन आगच्छामि
sp007-000146_1-01-bAlakAnDaH	अनुमन्यस्व इत्यवोचत्
sp007-000147_1-01-bAlakAnDaH	तदा विश्वामित्रस्तु राजन् भवान् सत्यसन्धः
sp007-000148_1-01-bAlakAnDaH	यदिच्छसि तत् करोमीति वचनम् भवता प्रथममेव दत्तम्
sp007-000149_1-01-bAlakAnDaH	मम तु राम एव आवश्यकः न भवान्
sp007-000150_1-01-bAlakAnDaH	न वा भवतः सेना
sp007-000151_1-01-bAlakAnDaH	यदि इच्छसि तर्हि प्रेषय
sp007-000152_1-01-bAlakAnDaH	नोचेत् गमिष्यामि इति किञ्चित् क्रोधेन अवादीत्
sp007-000153_1-01-bAlakAnDaH	तदनु वसिष्ठेन महर्षिणा अनुनीतः दशरथः राममाहूय महर्षेः कामनाम् उक्त्वा तम् अनुगन्तुम् आदिदेश
sp007-000154_1-01-bAlakAnDaH	लक्ष्मणोऽपि रामम् अनुगन्तुम् ऐच्छत्
sp007-000155_1-01-bAlakAnDaH	यतः सः कदापि रामम् त्यक्त्वा न तिष्ठति स्म
sp007-000156_1-01-bAlakAnDaH	विश्वामित्रः लक्ष्मणस्य अनुगमनम् अपि अङ्गीचकार
sp007-000157_1-01-bAlakAnDaH	तौ रामलक्ष्मणौ मुनिवेषधारिणौ विश्वामित्रम् अनुजग्मतुः
sp007-000158_1-01-bAlakAnDaH	तौ गच्छन्तौ सरयूपर्यन्तम् अनुजग्मुः दशरथः अयोध्यापौराश्च
sp007-000159_1-01-bAlakAnDaH	निवृत्तेषु दशरथप्रमुखेषु पौरेषु सरयूनद्याः तीरे विश्वामित्रः रामलक्ष्मणौ इत्थम् अवादीत्
sp007-000160_1-01-bAlakAnDaH	भोः परमपावन्याम् अस्याम् स्नात्वा आगच्छताम्
sp007-000161_1-01-bAlakAnDaH	बलातिबलनाम्नी द्वे विद्ये उपदेक्ष्ये
sp007-000162_1-01-bAlakAnDaH	आभ्याम् क्षुत्पिपासादिबाधाः न भवेयुः
sp007-000163_1-01-bAlakAnDaH	शरीरस्य श्रमः अपि न भविष्यति
sp007-000164_1-01-bAlakAnDaH	शत्रूनपि सुलभतया जेतुम् शक्नुयाताम्
sp007-000165_1-01-bAlakAnDaH	रामलक्ष्मणौ सरयूम् प्रतिगतौ
sp007-000166_1-01-bAlakAnDaH	तौ दृष्ट्वा सरयू अपि हृष्टा उत्तरङ्गा अभवत्
sp007-000167_1-01-bAlakAnDaH	रामलक्ष्मणौ नदीम् नमस्कृत्य स्नानादिकम् आचर्य महर्षेः सविधे समागत्य विद्ये जगृहतुः
sp007-000168_1-01-bAlakAnDaH	तदुपदेशमात्रेणैव तयोः शरीरे काचित् नूतना शक्तिराविरासीत्
sp007-000169_1-01-bAlakAnDaH	तेषाम् मुखम् ब्रह्मवर्चसा प्रकाशते स्म
sp007-000170_1-01-bAlakAnDaH	तादृशौ तौ दृष्ट्वा मुनिः अन्तरङ्गे एव मोमुद्याञ्चक्रे
sp007-000171_1-01-bAlakAnDaH	स ततः रामलक्ष्मणौ आदाय प्रस्थितः
sp007-000172_1-01-bAlakAnDaH	ततः किञ्चित् दूरे प्रयाते सूर्यः अस्तम् अगच्छत्
sp007-000173_1-01-bAlakAnDaH	अतः तद्रात्रौ तत्रैव मार्गे हरितपुलिने एव तृणैः रचितायाम् शय्यायाम् ते त्रयः सुष्वपुः
sp007-000174_1-01-bAlakAnDaH	ततः प्रातःकाले एव विश्वामित्रः प्रथमम् जाग्रतः तृणपर्णमय्याम्
sp007-000175_1-01-bAlakAnDaH	शय्यायाम् सुखम् स्वपन्तौ अत्यन्तसुकुमारौ मुग्धमोहनाकारौ रामलक्ष्मणौ अपश्यत्
sp007-000176_1-01-bAlakAnDaH	तौ तथाविधौ दृष्टवतः महर्षेः हृदयम् आर्द्रम् अभवत्
sp007-000177_1-01-bAlakAnDaH	अव्याजः अनुरागः आविरासीत्
sp007-000178_1-01-bAlakAnDaH	नेत्रे बाष्पाञ्चिते
sp007-000179_1-01-bAlakAnDaH	अनयोः सुकुमारयोः कष्टकारणम् अहमेव किलेति एकम् क्षणम् विचलितमनस्कः अभूत्
sp007-000180_1-01-bAlakAnDaH	सपदि देवकार्यार्थम् एतादृशम् कष्टम् ताभ्याम् सोढव्यम् एव इति निश्चित्य श्रीरामम् इत्थम् जागरयामास
sp007-000181_1-01-bAlakAnDaH	कौसल्यासुप्रजा राम पूर्वा सन्ध्या प्रवर्तते उत्तिष्ठ नरशार्दूल कर्तव्यम् दैवमाह्निकम्
sp007-000182_1-01-bAlakAnDaH	तेन जागरणेन जागृतौ तौ कल्यमनुष्ठानम् स्नानपूर्वकम् समाप्य
sp007-000183_1-01-bAlakAnDaH	विश्वामित्रेण सह तदाश्रमम् प्रति प्रस्थितौ आस्ताम्
sp007-000184_1-01-bAlakAnDaH	तथा गच्छन्तस्ते तस्मिन् दिने सायम् सूर्यास्तसमये अङ्गराज्यम् उपसस्रुः
sp007-000185_1-01-bAlakAnDaH	तत्रैव गङ्गया सरयूः सङ्गच्छते स्म
sp007-000186_1-01-bAlakAnDaH	ते तत्रैव रात्रौ उषित्वा पुनः प्रातरेव उत्थाय
sp007-000187_1-02-bAlakAnDaH	तस्मिन्नेवारण्ये ताटका नाम राक्षसी आसीत्
sp007-000188_1-02-bAlakAnDaH	सा मारीचस्य माता
sp007-000189_1-02-bAlakAnDaH	सहस्रगजबला च
sp007-000190_1-02-bAlakAnDaH	पूर्वम् तदरण्यम् शान्तेः निलयम् अवर्तत
sp007-000191_1-02-bAlakAnDaH	परन्तु ताटकायाः आगमनात् परम् तदुपद्रवकारणात् महती अशान्तिः तत्रासीत्
sp007-000192_1-02-bAlakAnDaH	विश्वामित्रः रामम् प्रति ताटकायाः वृत्तान्तम् इत्थम् अकथयत् पुरा सुकेतुः इति सज्जनः कश्चन यक्षः आसीत्
sp007-000193_1-02-bAlakAnDaH	अनपत्यः सः अपत्यार्थम् ब्रह्माणम् उद्दिश्य तपः अकरोत्
sp007-000194_1-02-bAlakAnDaH	सन्तुष्टः ब्रह्मा तस्मै पुत्रम् न दत्तवान् किन्तु गजसहस्रबलाम् पुत्रिकाम् दत्तवान्
sp007-000195_1-02-bAlakAnDaH	कालेन तस्याः पुत्रः जातः
sp007-000196_1-02-bAlakAnDaH	स एव मारीचः
sp007-000197_1-02-bAlakAnDaH	सुन्दोपसुन्दौ भ्रातरौ नित्यम् ब्राह्मणान् महर्षींश्च पीडयन्तौ आस्ताम् अगस्त्यः दुष्टम् सुन्दम् हतवान्
sp007-000198_1-02-bAlakAnDaH	पत्युः मरणात् क्रुद्धा ताटका मारीचेन सह अगस्त्यमेव भक्षितुमागता
sp007-000199_1-02-bAlakAnDaH	ततश्च क्रुद्धः अगस्त्यः मारीचम् राक्षसो भव इति ताटकाम् च विकृता विकृतानना पुरुषादिनी भव इति च शप्तवान्
sp007-000200_1-02-bAlakAnDaH	तेन शापेन क्रुद्धेयम् तन्निवासभूतमिदम् स्थानम् उत्सादयति
sp007-000201_1-02-bAlakAnDaH	अत इयम् वधार्हा
sp007-000202_1-02-bAlakAnDaH	ततश्च ताटकाम् हन्तुम् मौर्वीमास्फालयताम् इति महर्षिः तौ आदिदेश
sp007-000203_1-02-bAlakAnDaH	तौ तथा अकुरुताम्
sp007-000204_1-02-bAlakAnDaH	ततः भयङ्करः ध्वनिः उदतिष्ठत्
sp007-000205_1-02-bAlakAnDaH	तेन ध्वनिना तत्रत्यम् प्राणिजातम् सर्वम् भयभीतमासीत्
sp007-000206_1-02-bAlakAnDaH	स च ध्वनिः ताटक्यापि श्रुतः
sp007-000207_1-02-bAlakAnDaH	कोपोद्रिक्ता साधावन्ती रामलक्ष्माणाभिमुखम् आजगाम
sp007-000208_1-02-bAlakAnDaH	सा भयङ्करम् गर्जति स्म
sp007-000209_1-02-bAlakAnDaH	तदागमनवेगतः धूलिः सर्वत्र व्याप्ता आसीत्
sp007-000210_1-02-bAlakAnDaH	रामः बाणैः ताटक्या क्षिप्तम् सर्वम् मध्ये एव धूलिसात् कृत्वा तस्याः हस्तावपि खण्डितवान्
sp007-000211_1-02-bAlakAnDaH	तेनातिक्रुद्धा सा तौ निगलितुम् मुखमुद्धाट्य जिह्वाम् प्रसार्य आगच्छति स्म
sp007-000212_1-02-bAlakAnDaH	तदा लक्ष्मणः एकेन बाणेन तस्याः कर्णौ नासिकाम् च चिच्छेद
sp007-000213_1-02-bAlakAnDaH	एवमपि सा तौ खादितुम् अग्रे आयाति स्म
sp007-000214_1-02-bAlakAnDaH	विश्वामित्रः ताम् हन्तुम् रामम् उक्तवान्
sp007-000215_1-02-bAlakAnDaH	रामस्तु स्त्रीहत्या धर्मविरुद्धेति चिन्तयन् आसीत्
sp007-000216_1-02-bAlakAnDaH	तदा विश्वामित्रः भो राम
sp007-000217_1-02-bAlakAnDaH	अधर्मपराणाम् नारीणाम् वधे दोषो नास्ति
sp007-000218_1-02-bAlakAnDaH	अथापि यदि भवतः विचिकित्सा तर्हि अहम् इदानीम् आज्ञापयामि भवन्तम्
sp007-000219_1-02-bAlakAnDaH	मम आज्ञया घृणाम् त्यक्त्वा ताम् जहि इति तम् ताटकाम् हन्तुम् उन्मुखीकृतवान्
sp007-000220_1-02-bAlakAnDaH	तदा रामः प्राञ्जलिः भूत्वा मुनिम् प्रति इत्यमकथयत्
sp007-000221_1-02-bAlakAnDaH	हे महर्षे
sp007-000222_1-02-bAlakAnDaH	भवदीया आज्ञा निश्शङ्कम् पालनीयेति सभायाम् गुरुणाम् सन्निधौ मम पिता माम् आदिष्टवान्
sp007-000223_1-02-bAlakAnDaH	तस्य वचसि मम महान् आदरः
sp007-000224_1-02-bAlakAnDaH	अतः भवदीयाम् आज्ञाम् अवश्यम् परिपालयामि
sp007-000225_1-02-bAlakAnDaH	ताटकाम् लोकहिताय वधिष्यामि इति
sp007-000226_1-02-bAlakAnDaH	स च बाणः ताटक्याः हृदयम् प्राविशत्
sp007-000227_1-02-bAlakAnDaH	सा च गतप्राणा पर्वत इव भूमौ पपात
sp007-000228_1-02-bAlakAnDaH	विश्वामित्रः रामलक्ष्मणौ प्रेम्णा समालिङ्ग्य मूर्ध्नि वारम् वारम् चुचुम्ब
sp007-000229_1-02-bAlakAnDaH	आशीरपि दत्तवान्
sp007-000230_1-02-bAlakAnDaH	तयोः आनन्दस्य अवधिरेव नासीत्
sp007-000231_1-02-bAlakAnDaH	तस्याम् रात्रौ रामलक्ष्मणौ मुनिना सह तत्रैव निद्रामकुरुताम्
sp007-000232_1-02-bAlakAnDaH	हे राम तव शक्त्या अहम् नितराम् सन्तुष्टः
sp007-000233_1-02-bAlakAnDaH	अतः इतोऽपि वीर्यवदस्त्राणि भवते दातुमिच्छामि
sp007-000234_1-02-bAlakAnDaH	एतदस्त्रपरिवृतम् त्वाम् न कश्चिदपि जेतुम् शक्नोति
sp007-000235_1-02-bAlakAnDaH	ततः महर्षिः ध्यानमग्नः आसीत्
sp007-000236_1-02-bAlakAnDaH	एकैकशः दिव्यास्त्राणि रामस्य पुरतः आविरासन्
sp007-000237_1-02-bAlakAnDaH	तदा रामः तानि प्रतिप्रणम्य समये प्राप्ते समाह्वयिष्ये
sp007-000238_1-02-bAlakAnDaH	तावत् स्वस्वस्थानेष्वेव तिष्ठन्तु इति समादिदेश
sp007-000239_1-02-bAlakAnDaH	ततः सर्वाणि अस्त्राणि अन्तर्हितान्यासन्
sp007-000240_1-02-bAlakAnDaH	ततः विश्वामित्रः रामलक्ष्मणौ प्रकृतिरमणीयम् सिद्धाश्रमम् अनयत्
sp007-000241_1-02-bAlakAnDaH	तदा रामः महर्षिम् अपृच्छत् भगवन् इदम् स्थानम् अत्यन्तरमणीयमास्ते
sp007-000242_1-02-bAlakAnDaH	अत्र के वसन्ति
sp007-000243_1-02-bAlakAnDaH	किमेतस्य माहात्म्यम् इति
sp007-000244_1-02-bAlakAnDaH	विश्वामित्रः राम अयम् सिद्धाश्रमः
sp007-000245_1-02-bAlakAnDaH	पुरा अत्र कश्यपमहर्षिः पत्न्या अदितिदेव्या सह विष्णुम् उद्दिश्य तपश्चकार
sp007-000246_1-02-bAlakAnDaH	तयोः तपसा प्रसन्नः विष्णुः वामनावतारेण तयोः पुत्रः आसीत्
sp007-000247_1-02-bAlakAnDaH	स एव वामनः बलिचक्रवर्तिनम् पातालम् प्रैषयत्
sp007-000248_1-02-bAlakAnDaH	अत्रैव मया यज्ञः आरब्धः
sp007-000249_1-02-bAlakAnDaH	मारीचसुबाहू अत्रैव समागत्य मम यज्ञम् विहतः
sp007-000250_1-02-bAlakAnDaH	रामलक्ष्मणावपि यज्ञरक्षणार्थम् सन्नद्धौ आस्ताम्
sp007-000251_1-02-bAlakAnDaH	तस्याम् रात्रौ तत्रैव शयित्वा प्रातः काले एव प्रबुध्य राक्षसानाम्
sp007-000252_1-02-bAlakAnDaH	आगमनवेलाम् महर्षेः सकाशात् ज्ञात्वा तौ जागरूकौ आस्ताम्
sp007-000253_1-02-bAlakAnDaH	तम् परितः अनेके महर्षयः समतिष्ठन्
sp007-000254_1-02-bAlakAnDaH	इदानीमेव भवन्तौ अप्रमत्तौ भवेताम्
sp007-000255_1-02-bAlakAnDaH	अत्र महर्षीन् संरक्षितुम् केवलम् भवन्तावेव स्तः
sp007-000256_1-02-bAlakAnDaH	रामलक्ष्मणौ अत्यन्तजागरूकौ तपोरक्षणम् कुर्वन्तौ आस्ताम्
sp007-000257_1-02-bAlakAnDaH	पञ्च दिनानि गतानि
sp007-000258_1-02-bAlakAnDaH	षष्ठे दिने अकस्मात् बलिपीठात् ज्वालाः उपर्युपरि उद्गताः आसन्
sp007-000259_1-02-bAlakAnDaH	तत्र मारीचसुबाहू आकाशात् रक्तादिकम् प्रक्षेप्तुम् उद्युक्तौ आस्ताम्
sp007-000260_1-02-bAlakAnDaH	रामः समये एव तत् दृष्टवान्
sp007-000261_1-02-bAlakAnDaH	सपरिवारौ मारीचसुबाहू तस्य दृष्टिपथमागतौ
sp007-000262_1-02-bAlakAnDaH	सपदि रामः आग्नेयास्त्रम् प्रयुक्तवान्
sp007-000263_1-02-bAlakAnDaH	तत् सुबाहुम् सञ्जहार
sp007-000264_1-02-bAlakAnDaH	रामः क्रोधोद्रिक्तः मारीचस्योपरि मानवास्त्रम् प्रयुयुञ्ज
sp007-000265_1-02-bAlakAnDaH	तद्दिव्यमस्त्रम् तम् मारीचम् आकाशे भ्रमरक्रीडनकम् इव भ्रामयित्वा
sp007-000266_1-02-bAlakAnDaH	शतयोजनेभ्यः परम् स्थिते महासमुद्रे पातयामास
sp007-000267_1-02-bAlakAnDaH	अनन्तरम् रामः सुबाहोः परिवारम् वायव्यास्त्रेण समभिदुद्राव
sp007-000268_1-02-bAlakAnDaH	एतत् सर्वम् दृष्टवन्तः विश्वामित्रप्रमुखाः सर्वे महर्षयः महान्तम् आनन्दम् अनुबभूवुः
sp007-000269_1-02-bAlakAnDaH	कन्दमूलफलादिकम् भुक्त्वा षड्दिनात्मकयज्ञानुष्ठानेन श्रान्ताः सर्वे तस्याम् रात्रौ विश्रान्तिम् स्वीचक्रुः
sp007-000270_1-02-bAlakAnDaH	परस्मिन् दिने प्रातरेव महर्षयः सर्वे उत्थाय विश्वामित्रम् इत्थम् ऊचुः
sp007-000271_1-02-bAlakAnDaH	एतावत्पर्यन्तम् मिथिलानगरवैभवम् अस्माभिः न दृष्टम्
sp007-000272_1-02-bAlakAnDaH	तत्र देवदानवगन्धर्वाणाम् अपि असाध्यम् किमपि धनुरस्तीति तत्र बाणम् सन्धातुम् एव बहवः विफला इति च वयम् शृणुमः
sp007-000273_1-02-bAlakAnDaH	इदानीम् अत्र रामेण प्रदर्शितम् पराक्रमम् दृष्ट्वा
sp007-000274_1-02-bAlakAnDaH	रामः अवश्यमेव तस्मिन् धनुषि बाणम् सन्धातुम् शक्ष्यति इति अस्माकम् समेषाम् निश्चयः
sp007-000275_1-02-bAlakAnDaH	एषः अवकाशः हस्तच्युतः न भवेत्
sp007-000276_1-02-bAlakAnDaH	अतः एतौ स्वीकृत्य मिथिलाम् गमिष्यामः
sp007-000277_1-02-bAlakAnDaH	जनकः राजर्षिः
sp007-000278_1-02-bAlakAnDaH	महाराजेषु अग्रगण्यः
sp007-000279_1-02-bAlakAnDaH	आतिथेयादिकम् सम्यक् जानाति
sp007-000280_1-02-bAlakAnDaH	तत्र अस्माकम् कोऽपि क्लेशः न भविष्यति
sp007-000281_1-02-bAlakAnDaH	अतः वयम् सर्वे मिलित्वा मिथिलाम् गमिष्यामः इति
sp007-000282_1-02-bAlakAnDaH	तच्छ्रुतवतोः रामलक्ष्मणयोः आनन्दस्य सीमैव नासीत्
sp007-000283_1-02-bAlakAnDaH	विश्वामित्रस्यापि अन्तरङ्गे सा कामना आसीदेव
sp007-000284_1-02-bAlakAnDaH	रामः शिवधनुर्भङ्गम् विधास्यत्येव
sp007-000285_1-02-bAlakAnDaH	तत्र संशय एव नास्ति
sp007-000286_1-02-bAlakAnDaH	अतः विश्वामित्रः मिथिलाम् गन्तुम् अनुमेने
sp007-000287_1-02-bAlakAnDaH	तत्र सङ्गतानाम् वृषभेन्द्राणाम् ग्रीवासु घण्टाः भावि शुभम् सूचयितुमिव नदन्ति स्म
sp007-000288_1-02-bAlakAnDaH	शाकटिका अपि गीतानि गायन्तः वृषभान् प्रेरयन्ति स्म
sp007-000289_1-02-bAlakAnDaH	रामलक्ष्मणयोस्तु अयम् कश्चिद्भूतपूर्वः अनुभवः
sp007-000290_1-02-bAlakAnDaH	ते सर्वे रात्रौ शोणानदीतीरम् प्राप्य तत्र विश्रम्य पुनः प्रभाते एव मिथिलानगराय प्रस्थिताः
sp007-000291_1-02-bAlakAnDaH	तत्रादौ गङ्गातीरम् प्राप्य तत्र विश्रान्ताः पुनः प्रातरुत्थाय प्रस्थिताः
sp007-000292_1-02-bAlakAnDaH	तृतीयाम् रात्रिम् विशालानगरे प्रयाप्य चतुर्थदिने मिथिलाम् प्राप्तवन्तः
sp007-000293_1-02-bAlakAnDaH	मिथिलाम् समासन्नाम् विश्वामित्रः ऋषिभिः प्रदर्श्य मिथिलानगरवैभवम् च ज्ञापयित्वा
sp007-000294_1-02-bAlakAnDaH	तान् मिथिलाम् प्रवेष्टुम् उक्त्या रामलक्ष्मणौ स्वीकृत्य पुनः शोणानदीप्रान्तमगात्
sp007-000295_1-02-bAlakAnDaH	एतत् स्थानम् कस्मिन् राज्ये अन्तर्भूतम् सविस्तरम् वक्तुमर्हति भवान् इति
sp007-000296_1-02-bAlakAnDaH	विश्वामित्रः प्रत्युवाच वयमिदानीम् गिरिव्रजम् राजधानीकृत्य परिपालयतः वसुराजस्य राज्ये स्मः
sp007-000297_1-02-bAlakAnDaH	अस्याः शोणानद्याः सुमागधीत्यपि नाम
sp007-000298_1-02-bAlakAnDaH	अतः एतद्देशस्य मगधदेश इत्यपि नाम
sp007-000299_1-02-bAlakAnDaH	एषा च नदी प्राक्पश्चिमदिशयोः प्रवहन्ती भुवम् सस्यश्यामलाम् कुर्वती विराजते
sp007-000300_1-02-bAlakAnDaH	अस्य देशस्य वृत्तम् अपि अद्भुतम्
sp007-000301_1-02-bAlakAnDaH	वक्ष्यामि शृणु सावधानम्
sp007-000302_1-02-bAlakAnDaH	विश्वामित्र चरितम्
sp007-000303_1-02-bAlakAnDaH	ब्रह्ममानसपुत्रस्य कुशस्य कुशनाभ इति कुमारः आसीत्
sp007-000304_1-02-bAlakAnDaH	तस्य शतम् पुत्रिकाः आसन्
sp007-000305_1-02-bAlakAnDaH	ताः सर्वाः अपि ब्रह्मदत्ताय दत्वा परिणयम् कृत्वा श्वशुरगृहम् प्रैषयत् कुशनाभः
sp007-000306_1-02-bAlakAnDaH	गृहम् सर्वमपि एकदा रिक्तम् इवासीत्
sp007-000307_1-02-bAlakAnDaH	अपुत्रस्य गतिर्नास्ति इति विचिन्तयन् सः पुत्रकामेष्टिमारब्धवान्
sp007-000308_1-02-bAlakAnDaH	पिता कुशः समागत्य कुशनाभ भवान् भवत्सदृशम् पराक्रमिणम् पुत्रम् प्राप्स्यति
sp007-000309_1-02-bAlakAnDaH	स च परमधार्मिकोऽपि भूत्वा गाधिनाम्ना भवतः यशः वर्धयिष्यति इत्युक्त्वा ब्रह्मलोकम् जगाम
sp007-000310_1-02-bAlakAnDaH	ततः कालेन कुशनाभस्य पुत्रः आसीत्
sp007-000311_1-02-bAlakAnDaH	स एव मम पिता
sp007-000312_1-02-bAlakAnDaH	कुशवंशजातत्वात् कौशिक इत्यपि नाम
sp007-000313_1-02-bAlakAnDaH	तस्य कौशिकस्य पुत्री सत्यवती मम अग्रजा
sp007-000314_1-02-bAlakAnDaH	ताम् ऋचीकाय दत्तवान् मम पिता
sp007-000315_1-02-bAlakAnDaH	तेन कैवल्येनातृप्ता सा पतितपावनार्थम् हिमवत्पर्वते नदीरूपेण उत्पन्ना
sp007-000316_1-02-bAlakAnDaH	सा च कौशिकी नदीति समाहूयते
sp007-000317_1-02-bAlakAnDaH	अग्रजायाम् प्रेम्णा मया तस्याः तीरे एव तपः तप्तम्
sp007-000318_1-02-bAlakAnDaH	यज्ञनियमादिकम् कृत्वा सिद्धाश्रमम् सम्प्राप्य अनेन तेजसा सिद्धोऽभवम् इति
sp007-000319_1-02-bAlakAnDaH	तद्रात्रौ ते सर्वे तत्रैव विश्रान्ताः आसन्
sp007-000320_1-02-bAlakAnDaH	परेद्युः प्रातरेव जागृताः ते सर्वे शोणानद्याम् स्नानादिकम् समाप्य ताम् तीर्त्वा मध्याह्ने सन्माप्ते जाह्नवीतीरम् प्राप्तवन्तः
sp007-000321_1-02-bAlakAnDaH	ताम् जाह्नवीम् पश्यन्त एव रामलक्ष्मणौ महर्षिश्च ताम् नमस्कृत्य तस्याम् अवगाहनमकुर्वन्
sp007-000322_1-02-bAlakAnDaH	तदा रामः विश्वामित्रम् इत्यम् अपृच्छत् भगवन् एषा गङ्गा किमर्थम् त्रिधा भूत्वा त्रिषु लोकेषु प्रवहति
sp007-000323_1-02-bAlakAnDaH	कथमन्ते सागरेण सङ्गतासविवरम् ब्रूहि इति
sp007-000324_1-02-bAlakAnDaH	गङ्गयाः चरितम्
sp007-000325_1-02-bAlakAnDaH	विश्वामित्रः प्रोवाच हे राम सर्वानर्घधातुनिलयः हिमालयः
sp007-000326_1-02-bAlakAnDaH	तस्य जाया मनोरमा
sp007-000327_1-02-bAlakAnDaH	सा मेरुपर्वतस्य पुत्री
sp007-000328_1-02-bAlakAnDaH	तयोः द्वे दुहितरौ आस्ताम्
sp007-000329_1-02-bAlakAnDaH	तत्र ज्येष्ठा गङ्गा कनिष्ठा च उमा
sp007-000330_1-02-bAlakAnDaH	ते उभे अपि सर्वलोकपूज्ये
sp007-000331_1-02-bAlakAnDaH	त्रीन् लोकान् पावयितुम् गङ्गाम् दातुम् देवाः हिमवन्तम् अयाचन्त
sp007-000332_1-02-bAlakAnDaH	तत् हिमवान् अङ्गीचकार
sp007-000333_1-02-bAlakAnDaH	द्वितीया च उमा परमशिवमुद्दिश्य उग्रम् तपः चकार
sp007-000334_1-02-bAlakAnDaH	तौ आदिदम्पती सर्वलोकपूज्यावास्ताम् इति
sp007-000335_1-02-bAlakAnDaH	एवम् सङ्क्षेपेणोक्ते गङ्गाचरिते अतृप्तः रामः पुनः विस्वततया गङ्गायाः चरितम् वक्तुम् महर्षिम् सम्प्रार्थयत्
sp007-000336_1-02-bAlakAnDaH	तदा सन्तुष्टः विश्वामित्रः पुनरित्थम् जगाद
sp007-000337_1-03-bAlakAnDaH	उमाचरितम् हे राम भवतः अभिलाषः युक्त एव
sp007-000338_1-03-bAlakAnDaH	एकस्मिन् समये उमामहेश्वरौ केलीमग्नावास्ताम्
sp007-000339_1-03-bAlakAnDaH	शिवस्य तेजस्तु न विचचाल
sp007-000340_1-03-bAlakAnDaH	उमा च गर्भम् नाधरत्
sp007-000341_1-03-bAlakAnDaH	अतः तयोः तृप्तिः नासीत्
sp007-000342_1-03-bAlakAnDaH	तयोः हृदयम् तु पुत्रार्थम् उद्विग्नम्
sp007-000343_1-03-bAlakAnDaH	किञ्चित्कालानन्तरम् शिवस्य तेजः विचलत् आसीत्
sp007-000344_1-03-bAlakAnDaH	उमायाः गर्भधारणसमयः समासन्नः
sp007-000345_1-03-bAlakAnDaH	शिवतेजसा जायमानस्य पुत्रस्य शक्तिसामर्थ्यादि अद्वितीयम्
sp007-000346_1-03-bAlakAnDaH	तम् धारयितुम् त्रिलोक्या अपि सामर्थ्यम् नास्त्येव
sp007-000347_1-03-bAlakAnDaH	अतः देवाः तत् तेजः आत्मन्येव स्थापयितुम् ईश्वरम् सम्प्रार्थितवन्तः
sp007-000348_1-03-bAlakAnDaH	ईश्वरः तेषाम् भीतिम् ज्ञात्वा इत्थम् अवोचत् भवताम् भीतिम् अहम् जानामि
sp007-000349_1-03-bAlakAnDaH	परन्तु विचलितम् तेजः धारयितुम् कः क्षमेत
sp007-000350_1-03-bAlakAnDaH	तदा देवाः तद्धारयितुम् भुवम् समर्थाम् अवदन्
sp007-000351_1-03-bAlakAnDaH	महेश्वरः भुवि स्ववीर्यमसृजत्
sp007-000352_1-03-bAlakAnDaH	भूदेव्याः आनन्दस्य सीमैव नासीत्
sp007-000353_1-03-bAlakAnDaH	देवाः अपि सन्तुष्टाः
sp007-000354_1-03-bAlakAnDaH	परन्तु उमा आग्रहाविष्टा आसीत्
sp007-000355_1-03-bAlakAnDaH	उमायाः या कामना सा अपूर्णा एवासीत्
sp007-000356_1-03-bAlakAnDaH	देवाः तत्र अवरोधम् जनितवन्तः
sp007-000357_1-03-bAlakAnDaH	भूदेवी तेषाम् प्रार्थनाम् अङ्गीचकार
sp007-000358_1-03-bAlakAnDaH	महेश्वर एव माम् लघूकृतवानिति सा समभावयत्
sp007-000359_1-03-bAlakAnDaH	तस्याः नेत्रे ज्वलिते
sp007-000360_1-03-bAlakAnDaH	अग्निम् वर्षत इव आस्ताम्
sp007-000361_1-03-bAlakAnDaH	देवाः भूदेव्या सह भीताः
sp007-000362_1-03-bAlakAnDaH	महेशस्य स्थितिः कीदृशी स्यात्
sp007-000363_1-03-bAlakAnDaH	स्वभार्यामपि विस्मृत्य सः देवानाम् कामनामङ्गीचकार
sp007-000364_1-03-bAlakAnDaH	अत एव खलु तम् बोलाशङ्कर् इति कथयन्ति
sp007-000365_1-03-bAlakAnDaH	भक्तवशंवदः खलु सः
sp007-000366_1-03-bAlakAnDaH	उमा तु क्रोधोद्रिक्ता देवान् सन्तानहीनान् शप्तवती
sp007-000367_1-03-bAlakAnDaH	ततः शोकाकुला नाथमपि किमिदम् भवता अनुष्ठितम् न्याय्यम्
sp007-000368_1-03-bAlakAnDaH	कीदृशम् पापम् मयानुष्ठितम्
sp007-000369_1-03-bAlakAnDaH	अज्ञात्वा कृतस्य पापस्य एष दण्डः युक्तो वा
sp007-000370_1-03-bAlakAnDaH	नारीलोकस्यैव परिहासपात्रम् अभवम् किलाहम् एष पराभवः कथम् सोढव्यः
sp007-000371_1-03-bAlakAnDaH	भक्तपरायणत्वस्य बलिपशुम् माम् विधत्से
sp007-000372_1-03-bAlakAnDaH	किमिदम् न्याय्यम्
sp007-000373_1-03-bAlakAnDaH	शुष्कलतेव मम भाग्यम् एतदेव वा इति सदैन्यम् उवाच
sp007-000374_1-03-bAlakAnDaH	परन्तु शिवः इदानीम् किम् कर्तुम् शक्नोति जातम् तु जातम्
sp007-000375_1-03-bAlakAnDaH	तत्तथा भव्यमासीत्
sp007-000376_1-03-bAlakAnDaH	तथा वृत्तम्
sp007-000377_1-03-bAlakAnDaH	ततः उमामहेश्वरौ हिमवत्पर्वतम् गत्वा पुनः तपः समारब्धवन्तौ
sp007-000378_1-03-bAlakAnDaH	शिववीर्यम् यदा भूमौ अपतत् तदा भूः बहुकष्टम् अन्वभवत्
sp007-000379_1-03-bAlakAnDaH	तदा देवाः वायुदेवसाहाय्येन तत् दग्धुम् वीतिहोत्रमादिष्टवन्तः
sp007-000380_1-03-bAlakAnDaH	अग्निः तथैव कृतवान्
sp007-000381_1-03-bAlakAnDaH	शिवतेजः यत्र प्रावहत् स भागः श्वेतपर्वतः जातः
sp007-000382_1-03-bAlakAnDaH	एषा उमादेव्याः कथा
sp007-000383_1-03-bAlakAnDaH	अथ गङ्गादेव्याः कार्त्तिकेयस्य च वृत्तान्तम् कथयामि
sp007-000384_1-03-bAlakAnDaH	शृणु देवाः इन्द्रम् पुरस्कृत्य ब्रह्मणः समीपम् गत्वा
sp007-000385_1-03-bAlakAnDaH	कर्तव्यम् आज्ञापयितुम् सम्प्रार्थितवन्तः
sp007-000386_1-03-bAlakAnDaH	तदा ब्रह्मोवाच उमायाः शापः अनिवर्तनीयः
sp007-000387_1-03-bAlakAnDaH	अतः अस्य एक एव उपायः अस्ति
sp007-000388_1-03-bAlakAnDaH	स्वर्गता गङ्गा भवतः पुनीतान् अकरोत् किल
sp007-000389_1-03-bAlakAnDaH	अग्निः तया सह सङ्गतश्चेत् अरिन्दम इति सेनानीः भविष्यति
sp007-000390_1-03-bAlakAnDaH	गङ्गा तु एतत् अङ्गीकरिष्यति
sp007-000391_1-03-bAlakAnDaH	उमायाः अपि आग्रहः न भविष्यति
sp007-000392_1-03-bAlakAnDaH	किन्तु सन्तुष्टा अपि भविष्यति इति
sp007-000393_1-03-bAlakAnDaH	ब्रह्मणः आदेशम् देवाः अग्निहोत्रम् श्रावितवन्तः
sp007-000394_1-03-bAlakAnDaH	गङ्गापि देवानाम् प्रार्थनाम् अङ्गीकृतवती
sp007-000395_1-03-bAlakAnDaH	सा सुन्दरी भूत्वा तावत्पर्यन्तम् अग्निहोत्रेण
sp007-000396_1-03-bAlakAnDaH	धृतम् शिवतेजः स्वगर्भे बभार
sp007-000397_1-03-bAlakAnDaH	परन्तु तत्तेजः धर्तुम् सापि अक्षमा आसीत्
sp007-000398_1-03-bAlakAnDaH	ततः अग्निहोत्राज्ञया हिमवत्पर्वतसानुनि सा गर्भम् तत्त्याज
sp007-000399_1-03-bAlakAnDaH	तत्र स्वर्णम् रजतम् उत्पन्नम्
sp007-000400_1-03-bAlakAnDaH	शोणितप्रभावात् ताम्रम् अयश्च प्रादुरभूताम्
sp007-000401_1-03-bAlakAnDaH	तन्मलात् त्रपुसादि च उत्पन्नम्
sp007-000402_1-03-bAlakAnDaH	तत्स्थानमेव सर्वधातुनिलय आसीत्
sp007-000403_1-03-bAlakAnDaH	तत्र काशतृणचये एकः बालकः समुत्पन्नः
sp007-000404_1-03-bAlakAnDaH	स एव कार्त्तिकेयः
sp007-000405_1-03-bAlakAnDaH	तस्य स्तन्यार्थम् देवाः षट् परिचारिकाः न्ययुञ्जत
sp007-000406_1-03-bAlakAnDaH	ताः षट् कृत्तिकाः
sp007-000407_1-03-bAlakAnDaH	ताभिः वर्धितः सन् कार्त्तिकेयः
sp007-000408_1-03-bAlakAnDaH	इति नाम्ना सः प्रसिद्धः
sp007-000409_1-03-bAlakAnDaH	स बालः षण्मुखः सन् षण्णाम् मातॄणाम् स्तन्यम् एकदैव पिबति स्म
sp007-000410_1-03-bAlakAnDaH	एतत् स्वर्गलोकगङ्गायाः चरितम् कुमारसम्भवम् च
sp007-000411_1-03-bAlakAnDaH	इति उक्त्या पुनः इत्थम् वक्तुम् उपचक्रमे
sp007-000412_1-03-bAlakAnDaH	सगर इति कश्चित् चक्रवर्ती पूर्वमयोध्याम् पालयति स्म
sp007-000413_1-03-bAlakAnDaH	स च महावीरः परमधार्मिकश्च
sp007-000414_1-03-bAlakAnDaH	स च विदर्भराजतनयाम् केशिनीम्
sp007-000415_1-03-bAlakAnDaH	काश्यपस्य तनयाम् सुन्दरीम् सुमतिम् च पर्यणैषीत्
sp007-000416_1-03-bAlakAnDaH	सन्तानहैन्येन बहुदुःखितः द्वाभ्याम् भार्याभ्याम् सह
sp007-000417_1-03-bAlakAnDaH	भृगुमहर्षेः आश्रमम् गत्वा सः तपः आरब्धवान्
sp007-000418_1-03-bAlakAnDaH	एवम् बहूनि वर्षाणि अतीतानि
sp007-000419_1-03-bAlakAnDaH	अन्ते भृगुमहर्षिः आविर्भूय राजानम् इत्थम् अवादीत्
sp007-000420_1-03-bAlakAnDaH	हे महाराज भवतः तपः फलिष्यति
sp007-000421_1-03-bAlakAnDaH	अचिरादेव भवते सन्तानप्राप्तिरवश्यम् भविष्यति
sp007-000422_1-03-bAlakAnDaH	तेन सन्तानेन अखण्डा कीर्तिरपि भविष्यति
sp007-000423_1-03-bAlakAnDaH	भवतः द्वयोः भार्ययोः एकस्याम् वंशोद्धारकः एक एव उत्पत्स्यते
sp007-000424_1-03-bAlakAnDaH	अन्यस्याम् षष्टिसहस्रम् पुत्राः उत्पत्स्यन्ते
sp007-000425_1-03-bAlakAnDaH	परन्तु का किमिच्छतीति स्वयम् ताभ्याम् एव वरणीयम् भविष्यति
sp007-000426_1-03-bAlakAnDaH	तदा केशिनी एकम् वंशोद्धारकम् अयाचत
sp007-000427_1-03-bAlakAnDaH	सुमतिश्च षष्टिसहस्रम् पुत्रान्
sp007-000428_1-03-bAlakAnDaH	तथैव भवतु इत्युक्त्वा महर्षिः अन्तर्दधौ
sp007-000429_1-03-bAlakAnDaH	ततः कस्मिंश्चित् काले केशिनी
sp007-000430_1-03-bAlakAnDaH	असमञ्जसनामानम् पुत्रम् सुषुवे
sp007-000431_1-03-bAlakAnDaH	सुमतिस्तु अलाब्वाकारम् एकम् अण्डम् असूत
sp007-000432_1-03-bAlakAnDaH	सर्वेऽपि क्रमशः प्रवृद्धाः सुन्दराश्च आसन्
sp007-000433_1-03-bAlakAnDaH	तेषु असमञ्जसः अकार्यकृदासीत्
sp007-000434_1-03-bAlakAnDaH	सः बहुधा प्रजाः पीडयति स्म
sp007-000435_1-03-bAlakAnDaH	अतः सगरः कोपाविष्टः
sp007-000436_1-03-bAlakAnDaH	तम् अयोध्याम् परित्यज्य अरण्ये स्थातुम् शशास
sp007-000437_1-03-bAlakAnDaH	तस्य असमञ्जसस्य पुत्रः अंशुमानिति सकलसद्गुणम्पन्नः बलवाँश्च आसीत्
sp007-000438_1-03-bAlakAnDaH	अस्मिन् प्रजाः अपि अनुरक्ताः आसन्
sp007-000439_1-03-bAlakAnDaH	सगरोऽपि अस्मिन् पौत्रे बहु स्निह्यति स्म
sp007-000440_1-03-bAlakAnDaH	सगरस्य अश्वमेधम् कर्तुम् इच्छा जाता
sp007-000441_1-03-bAlakAnDaH	सपदि सः ऋत्विजः आहूय अश्वमेधम् आरब्धवान्
sp007-000442_1-03-bAlakAnDaH	यज्ञाश्व विसृष्टः
sp007-000443_1-03-bAlakAnDaH	तद्रक्षणभारः अंशुमति पौत्रे निक्षिप्तः आसीत्
sp007-000444_1-03-bAlakAnDaH	यज्ञाश्वः न केनचिदपि अवरुद्धः
sp007-000445_1-03-bAlakAnDaH	दिग्विजययात्राम् समाप्य यज्ञाश्वः यज्ञस्थलम् प्रत्यगात्
sp007-000446_1-03-bAlakAnDaH	यज्ञक्रतौ पर्वसमयः सम्प्राप्तः
sp007-000447_1-03-bAlakAnDaH	तदा देवेन्द्रः राक्षसवेषेण समागत्य यज्ञाश्वम् अपजहार
sp007-000448_1-03-bAlakAnDaH	ऋत्विजः चक्रवर्तिनम् आहूय
sp007-000449_1-03-bAlakAnDaH	महाराज यज्ञाश्वः न दृश्यते
sp007-000450_1-03-bAlakAnDaH	तस्मात् प्रथमम् सः अन्वेषणीयः
sp007-000451_1-03-bAlakAnDaH	अन्यथा अमङ्गलम् स्यात्
sp007-000452_1-03-bAlakAnDaH	यज्ञस्य कीदृशोऽपि विघातः न भवेत् इत्यूचुः
sp007-000453_1-03-bAlakAnDaH	तदा राजा स्वीयान् षष्ठिसहस्रम् पुत्रान् आहूय
sp007-000454_1-03-bAlakAnDaH	यज्ञाश्वम् अन्विष्य समानेतुम् आदिदेश
sp007-000455_1-03-bAlakAnDaH	सर्वे सगरसुताः प्रस्थिताः
sp007-000456_1-03-bAlakAnDaH	अचिरादेव भुवम् सर्वाम् अन्विष्टवन्तः
sp007-000457_1-03-bAlakAnDaH	परन्तु अश्वो न लब्धः
sp007-000458_1-03-bAlakAnDaH	तेषाम् क्रोधस्य सीमा एव नासीत्
sp007-000459_1-03-bAlakAnDaH	तदा ते एकैकशः एकैकयोजन चतुरस्रम् भुवम् खनितुम् आरब्धवन्तः
sp007-000460_1-03-bAlakAnDaH	तदा भीकरध्वनिः उदगात्
sp007-000461_1-03-bAlakAnDaH	भूम्याम् स्थिता प्राणिकोटिः सर्वापि भयभीता आसीत्
sp007-000462_1-03-bAlakAnDaH	सगरसुताः दयारहिताः यज्ञाश्वार्थम् सर्वानपि बाधन्ते
sp007-000463_1-03-bAlakAnDaH	अतः भवानेव शरणम् इति शरणागतिम् कृतवन्तः
sp007-000464_1-03-bAlakAnDaH	तदा ब्रह्मा तान् इत्थम् उवाच इयम् भूः विष्णोः पत्नी
sp007-000465_1-03-bAlakAnDaH	अतः स एव एताम् रक्षिष्यति
sp007-000466_1-03-bAlakAnDaH	एते सगरपुत्राः अल्पायुष्काः
sp007-000467_1-03-bAlakAnDaH	तेषाम् क्रोध एव तान् नाशयिष्यति
sp007-000468_1-03-bAlakAnDaH	सगरसुतानाम् पापम् उच्चैरासीत्
sp007-000469_1-03-bAlakAnDaH	ते भुवम् पातालम् अन्विष्य अश्वम् अलब्ध्वैव पितरम् सम्प्राप्तवन्तः
sp007-000470_1-03-bAlakAnDaH	पुनः तानेव अन्वेषणार्थम् सः प्रैषयत्
sp007-000471_1-03-bAlakAnDaH	पुनरन्वेषणाय प्रवृत्तैस्तैः भुवम् वहन् पूर्वस्याम् दिशि
sp007-000472_1-03-bAlakAnDaH	विरूपाक्षा नामा दिग्गजः दृष्टः
sp007-000473_1-03-bAlakAnDaH	तम् दृष्ट्वा भीताः तम् प्रदक्षिणीकृत्य यज्ञाश्वविषये समपृच्छन्
sp007-000474_1-03-bAlakAnDaH	परन्तु गजः मौनमाश्रयत्
sp007-000475_1-03-bAlakAnDaH	ततः दक्षिणाम् दिशम् अगच्छन्
sp007-000476_1-03-bAlakAnDaH	तत्र पद्मनामा दिग्गजः दृष्टः
sp007-000477_1-03-bAlakAnDaH	तमपि प्रदक्षिणीकृत्य पश्चिमाम् गत्वा
sp007-000478_1-03-bAlakAnDaH	सौमञ्जसनामानम् दिग्गजम् दृष्ट्वा
sp007-000479_1-03-bAlakAnDaH	प्रदक्षिणीकृत्य प्रणम्य ईशानीम् दिशम् अगच्छन्
sp007-000480_1-03-bAlakAnDaH	तत्र कपिलमहर्षि रूपेण स्थितम् विष्णुम् यज्ञाश्वम् च अपश्यन्
sp007-000481_1-03-bAlakAnDaH	तदा सगरसुतानाम् आनन्दस्य अवधयः नासन्
sp007-000482_1-03-bAlakAnDaH	कपिलमेव चोरम् मत्वा तमुपाद्रवन् ते
sp007-000483_1-03-bAlakAnDaH	तदा कुपितस्य कपिलस्य नेत्राग्नौ ते सर्वेऽपि भस्मीभूताः
sp007-000484_1-03-bAlakAnDaH	महान् कालः गतः
sp007-000485_1-03-bAlakAnDaH	सगरसुतास्तु न प्रत्यागताः
sp007-000486_1-03-bAlakAnDaH	तदा सगरः पौत्रम् अंशुमन्तम् आहूय वत्स त्वम् वीराग्रणीरसि
sp007-000487_1-03-bAlakAnDaH	भवतः पितृव्याणाम् का गतिः इत्यपि न ज्ञायते
sp007-000488_1-03-bAlakAnDaH	तस्मात् त्वमेव गत्वा तेषाम् क्षेमम् ज्ञात्वा यज्ञाश्वम् आनय
sp007-000489_1-03-bAlakAnDaH	ज्येष्ठान् यथोचितम् प्रणमन् शत्रून् जहि
sp007-000490_1-03-bAlakAnDaH	अस्य यज्ञस्य समाप्तिः भवदायत्ता इत्यवोचत्
sp007-000491_1-03-bAlakAnDaH	पितामहस्य आज्ञाम् शिरसि निधाय अंशुमान् प्रस्थितः
sp007-000492_1-03-bAlakAnDaH	ईशानस्य दिशम् गत्वा तत्र यज्ञाश्वमपि लब्धवान्
sp007-000493_1-03-bAlakAnDaH	स्वपितृव्याणाम् मृतानाम् तर्पणम् कर्तुमैच्छत् सः
sp007-000494_1-03-bAlakAnDaH	तदा जलार्थमन्वेषणम् कृतवान्
sp007-000495_1-03-bAlakAnDaH	न लब्धम्
sp007-000496_1-03-bAlakAnDaH	अत्रान्तरे सगरपुत्राणाम् मातुलः गरुडः समागतः
sp007-000497_1-03-bAlakAnDaH	सः अंशुमतः प्रयासम् दृष्ट्वा तम् समाश्वासयन् इत्थमवोचत्
sp007-000498_1-03-bAlakAnDaH	भवता दत्तेन निवापाञ्जलिना तेषाम् दुष्टानाम् दिव्यलोकगतिर्न भविष्यति
sp007-000499_1-03-bAlakAnDaH	यदि देवलोके प्रवहन्ती हिमवत्पुत्री गङ्गा
sp007-000500_1-03-bAlakAnDaH	अत्रागमिष्यति तर्ह्येव तेषाम् उत्तमा गतिर्भवति
sp007-000501_1-03-bAlakAnDaH	प्रथमम् यज्ञाश्वम् नीत्वा गच्छ
sp007-000502_1-03-bAlakAnDaH	यज्ञसमाप्त्यनन्तरम् गङ्गाम् आनीय सगरसुतेभ्यः तर्पणम् विधेहि
sp007-000503_1-03-bAlakAnDaH	यज्ञाश्वम् समर्प्य पितृव्याणाम् मरणवृत्तान्तम् अपि आवेदयत्
sp007-000504_1-03-bAlakAnDaH	पुत्र मरणेन खिन्नः सगरः कथञ्चित् यज्ञम् समापयत्
sp007-000505_1-03-bAlakAnDaH	ततः गङ्गाम् भुवमानेतुम् प्रयत्नमकरोत्
sp007-000506_1-03-bAlakAnDaH	परन्तु असफल एव सः पुत्रशोकात् दिवमगात्
sp007-000507_1-03-bAlakAnDaH	हे राम सत्कर्माचरणेन सत्फलप्राप्तिरिष्टा चेत्
sp007-000508_1-03-bAlakAnDaH	तत्कर्माचरणाय सन्मार्ग एव अवलम्बनीयः
sp007-000509_1-03-bAlakAnDaH	सगरेण अन्यथा एव आचरितम्
sp007-000510_1-03-bAlakAnDaH	अत एव तस्य गतिस्तादृशी आसीत्
sp007-000511_1-03-bAlakAnDaH	सगरानन्तरम् अंशुमान् राजासीत्
sp007-000512_1-03-bAlakAnDaH	प्रजाः स्वप्रजाभ्याधिकम् पालयन् सः सद्यशः लेभे
sp007-000513_1-03-bAlakAnDaH	तस्य दिलीप इति पुत्रः आसीत्
sp007-000514_1-03-bAlakAnDaH	परन्तु फलमप्राप्यैव सोऽपि दिवमयासीत्
sp007-000515_1-03-bAlakAnDaH	ततः दिलीपोऽपि गङ्गायाः आनयनाय बहुक्रतून् चकार
sp007-000516_1-03-bAlakAnDaH	परन्तु फलम् न प्राप्तम्
sp007-000517_1-03-bAlakAnDaH	अन्ते स्वपुत्रे भगीरथे राज्यभारम् विन्यस्य सोऽपि दिवम् गतः
sp007-000518_1-03-bAlakAnDaH	भगीरथः सत्यस्य धर्मस्य च प्रतिरूपमिव आसीत्
sp007-000519_1-03-bAlakAnDaH	तस्यापि सन्ततिर्नासीत्
sp007-000520_1-03-bAlakAnDaH	खिन्नः सः राज्यभारम् अमात्येषु निक्षिप्य
sp007-000521_1-03-bAlakAnDaH	गोकर्णक्षेत्रम् गत्वा तत्र ब्रह्माणम् अधिकृत्य घोरम् तपस्तेपे
sp007-000522_1-03-bAlakAnDaH	तेन तपसा ब्रह्मा प्रसन्नः आविरभूत्
sp007-000523_1-03-bAlakAnDaH	तदा ब्रह्मा तथास्त्विव उक्त्वा तम् इत्थम् उवाच
sp007-000524_1-03-bAlakAnDaH	गङ्गाम् दिवः भुवम् पतन्तीम् वोढुम् भूः न शक्नोति
sp007-000525_1-03-bAlakAnDaH	ताम् धारयितुम् इति
sp007-000526_1-03-bAlakAnDaH	तदाज्ञाम् शिरसि निधाय पुनरेकवर्षम् शिवार्थम् घोरम् तपश्चकार
sp007-000527_1-03-bAlakAnDaH	शिवः आविर्भूय भगीरथस्य प्रार्थनाम् अङ्गीकृतवान्
sp007-000528_1-03-bAlakAnDaH	ब्रह्मणः आज्ञया भुवमागन्तुम् गङ्गा अपि अङ्गीचकार
sp007-000529_1-03-bAlakAnDaH	शिवः ताम् धारयितुम् अक्षम इति तस्याः चिन्तनम् आसीत्
sp007-000530_1-03-bAlakAnDaH	एतत्सर्वम् शिवः दिव्यदृष्ट्या अवगतवान्
sp007-000531_1-03-bAlakAnDaH	गङ्गा अतिबृहतीभिः धाराभिः ईश्वरस्य शिरसि पतितुम् सन्नद्धा आसीत्
sp007-000532_1-03-bAlakAnDaH	शिवः अपि भगीरथस्य प्रार्थनया ताम् धर्तुम् अङ्गीकृतवान् एव
sp007-000533_1-03-bAlakAnDaH	परन्तु तस्याः गर्वस्य भङ्गः अपि
sp007-000534_1-03-bAlakAnDaH	अपेक्षित इति शिवः अमन्यत
sp007-000535_1-03-bAlakAnDaH	अतः स्वजटास्वेव ताम् स्थापयितुम् स ऐच्छत्
sp007-000536_1-03-bAlakAnDaH	पार्वत्या सह कलहमपि सोढुम् सः सिद्धः आसीत्
sp007-000537_1-03-bAlakAnDaH	गङ्गा शिवस्य शिरसि जटासु अपतत्
sp007-000538_1-03-bAlakAnDaH	जटाः विवृताः पर्वतगुहा इव विस्तृताः आसन् सा तत्रैव भ्रमन्ती आसीत्
sp007-000539_1-03-bAlakAnDaH	बहिरागन्तुम् प्रयत्य असफलापि आसीत्
sp007-000540_1-03-bAlakAnDaH	परमेश्वरस्य शक्तिः कीदृशी इति गङ्गा न ज्ञातवती
sp007-000541_1-03-bAlakAnDaH	तदा अपराधम् क्षमस्वे इति शिवम् प्रार्थितवती
sp007-000542_1-03-bAlakAnDaH	परमशिवश्च ताम् क्षान्तवान्
sp007-000543_1-03-bAlakAnDaH	गङ्गा ईश्वरजटास्वेव लीनेति ज्ञात्वा
sp007-000544_1-03-bAlakAnDaH	भगीरथः पुनः ईश्वरम् अनुकूलयितुम् तपः तेपे
sp007-000545_1-03-bAlakAnDaH	तदा शिवः स्वजटाजूटात् गङ्गायाः एकम् भागम् बिन्दुसरोवरे चिक्षेप
sp007-000546_1-03-bAlakAnDaH	तथा गङ्गादेव्याः मुक्तिरासीत्
sp007-000547_1-03-bAlakAnDaH	भूमिश्च गङ्गायाः स्वागतम् व्याजहार
sp007-000548_1-03-bAlakAnDaH	भगीरथोऽपि ननाम ताम्
sp007-000549_1-03-bAlakAnDaH	भुवम् प्राप्ता गङ्गा प्रथमम् सप्तधा भिन्ना
sp007-000550_1-03-bAlakAnDaH	तत्र ह्रादिनी नलिनी पावनीति नाम्ना
sp007-000551_1-03-bAlakAnDaH	त्रयः प्रवाहाः प्राचीम् दिशम् गताः
sp007-000552_1-03-bAlakAnDaH	शीत सिन्धु सुचक्ष्वाख्याः त्रयः प्रवाहाः पश्चिमाम् गतवन्तः
sp007-000553_1-03-bAlakAnDaH	तस्याम् कृतावगाहनानाम् पापीयसामपि पापेभ्यो मुक्तिरासीत्
sp007-000554_1-03-bAlakAnDaH	गङ्गायाः भुवम् प्रति आगमनम् देवयक्षकिन्नरादिभिः साश्चर्यम् आलोकितम्
sp007-000555_1-03-bAlakAnDaH	गङ्गायाः प्रवाहेण भूः अपि सारवती आसीत्
sp007-000556_1-03-bAlakAnDaH	भगीरथस्य पश्चात् धावन्ती गङ्गा आत्मानमेव क्षणकालम् विसस्मार
sp007-000557_1-03-bAlakAnDaH	तदा जह्नुमहर्षेः आश्रमः समासन्नः आसीत्
sp007-000558_1-03-bAlakAnDaH	भगीरथः स्वरथम् संस्थाप्य महर्षिम् नमस्कर्तुमैच्छत्
sp007-000559_1-03-bAlakAnDaH	गङ्गा तु वेगात् स्थगितुमशक्ता जह्नुमहर्षेः यज्ञवाटिकाम् समाप्लावयत्
sp007-000560_1-03-bAlakAnDaH	तदा क्रुद्धः जह्नुमहर्षिः गङ्गाम् पीतवान्
sp007-000561_1-03-bAlakAnDaH	ततः भगीरथेन सम्प्रार्थितः स्वदक्षिणकर्णात् ताम् बहिः त्यक्तवान्
sp007-000562_1-03-bAlakAnDaH	अत एव सा जाह्नवी आसीत्
sp007-000563_1-03-bAlakAnDaH	गङ्गाभगीरथौ जह्नोः कृतज्ञताम् आविष्कृत्य पुनः प्रस्थितौ
sp007-000564_1-03-bAlakAnDaH	भगीरथस्य रथः अग्रे गङ्गा पश्चात्
sp007-000565_1-03-bAlakAnDaH	तदा भगीरथः सागरमध्यात् पातालम् स्वरथम् नीतवान्
sp007-000566_1-03-bAlakAnDaH	गङ्गा पातालम् गत्वा सगरसुतानाम् भस्मराशिम् आप्लावयामास
sp007-000567_1-03-bAlakAnDaH	तदा तेषाम् सद्गतिरासीत्
sp007-000568_1-03-bAlakAnDaH	तदा ब्रह्मा आविरासीत् अवोचच्च भगीरथ
sp007-000569_1-03-bAlakAnDaH	यावत् गङ्गा भूलोके प्रवहिष्यति तावत् ते प्रपितामहानाम् स्वर्गलोके स्थितिर्भविष्यति
sp007-000570_1-03-bAlakAnDaH	भवतः प्रयासेनैव गङ्गा भुवमागता
sp007-000571_1-03-bAlakAnDaH	नाम्ना प्रथते
sp007-000572_1-03-bAlakAnDaH	त्रिष्वपि लोकेषु प्रवहन्ती त्रिपथगेति कीर्त्यते
sp007-000573_1-03-bAlakAnDaH	अनेन पवित्रजलेन भवान् स्वपितॄणाम् अपि तर्पणम् करोतु
sp007-000574_1-03-bAlakAnDaH	तवेच्छायाः पूर्तिः भविष्यति
sp007-000575_1-03-bAlakAnDaH	भवतः पूर्वजैः अशक्यम् कृत्यम् भवता कृतम्
sp007-000576_1-03-bAlakAnDaH	इयम् स्नानपानयोग्या सर्वदा भविष्यति
sp007-000577_1-03-bAlakAnDaH	ब्रह्मणः आदेशेन गङ्गायाम् स्नानादिकमाचरन्
sp007-000578_1-03-bAlakAnDaH	भगीरथः प्रजाः सम्यक् पर्यपालयत्
sp007-000579_1-03-bAlakAnDaH	इक्ष्वाकुवंशचरिते अयमेकः स्वर्णघट्टः
sp007-000580_1-03-bAlakAnDaH	राम परमपावन्याः गङ्गायाः कथाम् उक्तवान्
sp007-000581_1-03-bAlakAnDaH	सन्ध्यासमयः समासन्नः
sp007-000582_1-03-bAlakAnDaH	अतः अनुष्ठानादिकम् समापयतु इति अब्रवीत् विश्वामित्रः
sp007-000583_1-03-bAlakAnDaH	ततः प्रस्थाय गच्छन्तः ते एकमाश्रमम् प्रापुः
sp007-000584_1-03-bAlakAnDaH	तदाश्रमम् अधिकृत्य रामः विश्वामित्रम् पप्रच्छ
sp007-000585_1-03-bAlakAnDaH	तदा विश्वामित्रः इत्थम् अवोचत्
sp007-000586_1-04-bAlakAnDaH_a	अहल्या भो राजकुमारौ
sp007-000587_1-04-bAlakAnDaH_a	एषः अत्यन्तरमणीयः गौतमाश्रमः
sp007-000588_1-04-bAlakAnDaH_a	अत्र गौतमः पत्न्या अहल्यया सह निवसति स्म
sp007-000589_1-04-bAlakAnDaH_a	गौतमे आश्रमे असन्निहिते सति
sp007-000590_1-04-bAlakAnDaH_a	समागत्य देवेन्द्रः अहल्यायाः
sp007-000591_1-04-bAlakAnDaH_a	रूपसौन्दर्यलावण्यादिभिः तस्याम् अनुरक्तः आसीत्
sp007-000592_1-04-bAlakAnDaH_a	सः देवेन्द्र इति जानन्ती अपि देवेन्द्रस्यैव मोहकम् आत्मीयम् सौन्दर्यम् इति
sp007-000593_1-04-bAlakAnDaH_a	चिन्तनया जातेन अहङ्कारेण सा तम् नैव तिरस्कृतवती
sp007-000594_1-04-bAlakAnDaH_a	अहल्यामेव कुमार्गगामिनीम् कृतवान् तुच्छः कामः
sp007-000595_1-04-bAlakAnDaH_a	काम एव सर्व अनर्थानाम् मूलम्
sp007-000596_1-04-bAlakAnDaH_a	एतत् विज्ञायैव सर्वैः अप्रमत्तैः भाव्यम्
sp007-000597_1-04-bAlakAnDaH_a	देवेन्द्रेण सह सङ्गता सा किञ्चित्कालानन्तरम् प्रकृतिमापन्ना स्वीयम् अकृत्यम् समालोचयन्ती भयविह्वला आसीत्
sp007-000598_1-04-bAlakAnDaH_a	कथञ्चित् धैर्यमवलम्ब्य सा इन्द्रमित्थमवोचत्
sp007-000599_1-04-bAlakAnDaH_a	हे इन्द्र कीदृशम् दुस्साहसम् अनुष्ठितम् भवता
sp007-000600_1-04-bAlakAnDaH_a	मम पतिः अचिराद् समागच्छेत्
sp007-000601_1-04-bAlakAnDaH_a	सपदि गच्छ
sp007-000602_1-04-bAlakAnDaH_a	पतिव्रतालोकस्यैव कलङ्कजनकेनानेन तुच्छेन शरीरेण तु अवश्यम् तत्फलमनुभोक्तव्यमेव
sp007-000603_1-04-bAlakAnDaH_a	भर्तुः महदपकृतवत्याः भार्यायाः निष्कृतिरेव नास्ति
sp007-000604_1-04-bAlakAnDaH_a	परमसाध्वीमणीनाम् जनन्याः भुवः एव एष कलङ्कः
sp007-000605_1-04-bAlakAnDaH_a	भवान् कथमपि मम पत्युः कोपात् आत्मानम् रक्षतु
sp007-000606_1-04-bAlakAnDaH_a	धावतु
sp007-000607_1-04-bAlakAnDaH_a	अन्यथा मम पत्युः शापस्य लक्ष्यम् भविष्यति इति
sp007-000608_1-04-bAlakAnDaH_a	इन्द्रोऽपि भीतः
sp007-000609_1-04-bAlakAnDaH_a	स्वाविवेकाय स चिन्तितः आसीत्
sp007-000610_1-04-bAlakAnDaH_a	कथमपि महर्षेः दृष्टिपथात् आत्मानम् गूहयितुम् सः गूढम् धावन् आसीत्
sp007-000611_1-04-bAlakAnDaH_a	परन्तु सः गृहम् प्रत्यागच्छतः गौतममहर्षेः दृष्टौ पतित एव
sp007-000612_1-04-bAlakAnDaH_a	इन्द्रोऽपि स्वापराधम् गूहयितुम् अक्षमः मुनेः पादयोः अपतत्
sp007-000613_1-04-bAlakAnDaH_a	महर्षिरपि दिव्यया दृष्ट्या सर्वम् ज्ञात्वा क्षमानर्हम् देवेन्द्रम् उद्दिश्य इत्थमवोचत्
sp007-000614_1-04-bAlakAnDaH_a	भोः भवति सत्यधर्मौ नष्टौ किम्
sp007-000615_1-04-bAlakAnDaH_a	इदानीम् अहम् भवन्तम् परित्यजामि चेत् इतः परम् पतिव्रताः इत्थम् न वञ्चयिष्यतीति कः विश्वासः
sp007-000616_1-04-bAlakAnDaH_a	पापफलम् तु भवता अनुभोक्तव्यमेव
sp007-000617_1-04-bAlakAnDaH_a	सपदि भवान् नपुंसको भवतु इति शापमपि अदात्
sp007-000618_1-04-bAlakAnDaH_a	कामिनाम् एतादृशः पराभवः सहज एव किल
sp007-000619_1-04-bAlakAnDaH_a	ततः महर्षिः अहल्यायाः समीपमा अगात्
sp007-000620_1-04-bAlakAnDaH_a	भर्तुः क्रोधानले भस्मीभवितुम् सा दृढसङ्कल्पा आसीत्
sp007-000621_1-04-bAlakAnDaH_a	अतः निश्चेष्टा आसीत्
sp007-000622_1-04-bAlakAnDaH_a	तदा क्रुद्धः मुनिः कलङ्किनि
sp007-000623_1-04-bAlakAnDaH_a	त्वमेवम् इत्थम् इति स्वप्नेऽपि नालोचयम्
sp007-000624_1-04-bAlakAnDaH_a	त्वया कृतस्य पापस्य दण्डः अनुभोक्तव्य एव
sp007-000625_1-04-bAlakAnDaH_a	सपदि भस्मशायिनी अदृश्या भविष्यसि
sp007-000626_1-04-bAlakAnDaH_a	इह वर्षसहस्राणि बहूनि निवसिष्यसि
sp007-000627_1-04-bAlakAnDaH_a	वायुभक्षा निराहारा तप्यन्ती भस्मशायिनी
sp007-000628_1-04-bAlakAnDaH_a	अदृश्या सर्वभूतानाम् आश्रमेऽस्मिन् वसिष्यसि
sp007-000629_1-04-bAlakAnDaH_a	बालकाण्डः अष्टचत्वारिंशत्तमः सर्गः
sp007-000630_1-04-bAlakAnDaH_a	अन्यैरदृश्या त्वम् वायुमात्राहारा तपः आतिष्ठ इति शशाप
sp007-000631_1-04-bAlakAnDaH_a	तदा अहल्या नितराम् खिन्ना आसीत्
sp007-000632_1-04-bAlakAnDaH_a	पतितानाम् पश्चात्ताप अनन्तरम् अपि उद्धारः नास्ति वा
sp007-000633_1-04-bAlakAnDaH_a	एवम् कलङ्किनीमेव मन्येरन् वा सर्वदा माम्
sp007-000634_1-04-bAlakAnDaH_a	भगवान् पतितपावनः इति किल कीर्त्यते
sp007-000635_1-04-bAlakAnDaH_a	तत्किमसत्यम् स्यात्
sp007-000636_1-04-bAlakAnDaH_a	इति मनसि चिन्तयन्ती आत्मनि दयाम् कर्तुम् महर्षेः पादयोः अपतत्
sp007-000637_1-04-bAlakAnDaH_a	तदा गतक्रोधः महर्षिः
sp007-000638_1-04-bAlakAnDaH_a	मम शापस्य उपसंहृतिः नास्ति
sp007-000639_1-04-bAlakAnDaH_a	एतस्माच्छापात् तव मुक्तिम् दातुम् केवलम् एक एव अलम्
sp007-000640_1-04-bAlakAnDaH_a	स च दशरथपुत्रः रघुकुलतिलकः श्रीरामः
sp007-000641_1-04-bAlakAnDaH_a	यदा त्वेतद्वनम् घोरम् रामो दशरथात्मजः
sp007-000642_1-04-bAlakAnDaH_a	रामपादस्पर्शेन आश्रमः पूतः अभवत्
sp007-000643_1-04-bAlakAnDaH_a	भस्मराशिरूपेण स्थिता अहल्या रामस्य दर्शनम् प्राप्य पूर्वरूपम् प्राप्तवती
sp007-000644_1-04-bAlakAnDaH_a	अखण्डतपः कृतवती अहल्या एतावत्कालम्
sp007-000645_1-04-bAlakAnDaH_a	अतः सा अतिदैवेन तेजसा भ्राजमाना आसीत्
sp007-000646_1-04-bAlakAnDaH_a	भर्त्रा गौतमेनोक्तानि वचनानि अहल्यायाः स्मृतिपथमागतानि
sp007-000647_1-04-bAlakAnDaH_a	तदा सा रामम् भक्त्या सम्पूज्य इत्थमवोचत्
sp007-000648_1-04-bAlakAnDaH_a	अहो कृतार्थास्मि जगन्निवास ते पादाब्जसंलग्नरजः कणादहम्
sp007-000649_1-04-bAlakAnDaH_a	यत्पादपङ्कजपरागपवित्रगात्रा भागीरथी भवविरिञ्चिमुखान् पुनाति
sp007-000650_1-04-bAlakAnDaH_a	साक्षात् स एव मम दृग्विषये यदास्ते किम् वर्ण्यते मम पुराकृतभागधेयम् इति
sp007-000651_1-04-bAlakAnDaH_a	पतितानपि पावयितुम् समर्थे रामपादकमले
sp007-000652_1-04-bAlakAnDaH_a	तयोः शक्तिः अवाङ्मानसगोचरा
sp007-000653_1-04-bAlakAnDaH_a	स्वभक्तानाम् अवमाननम् सोढुम् अक्षमः शरणागतभक्तवत्सलश्च स एव
sp007-000654_1-04-bAlakAnDaH_a	तत्र दृष्टान्तः अहल्याचरितात् किमन्यः अपेक्षितः
sp007-000655_1-04-bAlakAnDaH_a	गौतममहर्षिः दिव्यदृष्ट्या अहल्याशापविमोचनम् ज्ञात्वा
sp007-000656_1-04-bAlakAnDaH_a	आश्रमम् समागत्य अहल्याम् पर्यग्रहीत्
sp007-000657_1-04-bAlakAnDaH_a	ततस्तावुभौ स्वशेषजीवनम् भगवत्सेवायै समङ्कितमकार्ष्टाम्
sp007-000658_1-04-bAlakAnDaH_a	गङ्गातरणम् ततः विश्वामित्रः रामलक्ष्मणौ नीत्वा गङ्गातीरमगात्
sp007-000659_1-04-bAlakAnDaH_a	नदीम् तीर्त्वा एव मिथिला गन्तव्या
sp007-000660_1-04-bAlakAnDaH_a	कथम् नदी तरणीया
sp007-000661_1-04-bAlakAnDaH_a	चतुर्ष्वपि दिक्षु विश्वामित्रः दृष्टवान्
sp007-000662_1-04-bAlakAnDaH_a	तदा काचित् नौका दूरे तेन दृष्टा
sp007-000663_1-04-bAlakAnDaH_a	तस्याः नाविकः विश्वामित्रम् रामलक्ष्मणौ च दृष्ट्वा भीतः पलायितुम् आरब्धवान्
sp007-000664_1-04-bAlakAnDaH_a	तदा विश्वामित्रः भोः अस्मान् दृष्ट्वा किमर्थम् पलायसे
sp007-000665_1-04-bAlakAnDaH_a	भीतिर्मास्तु
sp007-000666_1-04-bAlakAnDaH_a	अस्मत् तव कापि हानिर्न भविष्यति आगच्छ
sp007-000667_1-04-bAlakAnDaH_a	अस्मान् तत्तीरम् प्रापय
sp007-000668_1-04-bAlakAnDaH_a	अपेक्षितम् शुल्कम् स्वीकुरु इत्यवोचत्
sp007-000669_1-04-bAlakAnDaH_a	तदा सः ऋषेः वचनम् श्रुत्वा भीतः भीत एव शनैः शनैः तेषाम् समीपमागच्छत्
sp007-000670_1-04-bAlakAnDaH_a	तदा रामः मन्दम् हसन्
sp007-000671_1-04-bAlakAnDaH_a	हे नाविक किमर्थम् बिभ्यसि
sp007-000672_1-04-bAlakAnDaH_a	वयम् तव किमपि नापकुर्मः
sp007-000673_1-04-bAlakAnDaH_a	त्वम् निर्भयः तिष्ठ
sp007-000674_1-04-bAlakAnDaH_a	एष अभयहस्त इति अवोचत्
sp007-000675_1-04-bAlakAnDaH_a	तदा स नाविकः इत्थम् प्रत्यब्रवीत्
sp007-000676_1-04-bAlakAnDaH_a	हे राम शापग्रस्तान् विमोचयितुम् समर्थोऽसि भवान्
sp007-000677_1-04-bAlakAnDaH_a	पापिनीमहल्याम् शापविमुक्ताम् कृतवान् किल
sp007-000678_1-04-bAlakAnDaH_a	मम नौरपि कदाचित् पापिनी चेत् भवत्पादस्पर्शवशात् शापविमुक्ता भविष्यति
sp007-000679_1-04-bAlakAnDaH_a	तदा सपुत्रकलत्रोऽहम् कथम् जीवेयम्
sp007-000680_1-04-bAlakAnDaH_a	को वा अस्मत्पालकः स्यात्
sp007-000681_1-04-bAlakAnDaH_a	तच्छ्रुत्वा ते सर्वे उच्चैर्हसितवन्तः
sp007-000682_1-04-bAlakAnDaH_a	ते किमर्थम् हसन्तीत्यपि स नाविकः न जानाति
sp007-000683_1-04-bAlakAnDaH_a	तदा रामः भो नाविक
sp007-000684_1-04-bAlakAnDaH_a	भवता यथा चिन्तितम् तथा न भविष्यति
sp007-000685_1-04-bAlakAnDaH_a	तव जीवनस्य कोऽपि अवरोधः न भविष्यत्येव
sp007-000686_1-04-bAlakAnDaH_a	भीतिर्मास्तु अस्मान् तत्तीरम् प्रापय इत्यवोचत्
sp007-000687_1-04-bAlakAnDaH_a	तदा रामे तस्य भक्तिः प्रवृद्धा
sp007-000688_1-04-bAlakAnDaH_a	सपदि सः गङ्गाजलैः रामस्य पादौ प्रक्षाल्य तज्जलम् शिरस्यधारयत्
sp007-000689_1-04-bAlakAnDaH_a	रामोऽपि भक्तानाम् कल्पवृक्षः किल
sp007-000690_1-04-bAlakAnDaH_a	तस्य नौकाम् स्वर्णमयीमकरोत्
sp007-000691_1-04-bAlakAnDaH_a	सूर्यकान्त्या शोभमानाम् नौकाम् दृष्ट्वा आनन्दपरवशः
sp007-000692_1-04-bAlakAnDaH_a	सः पुनः पुनः रामपादौ स्पृशन् प्रणमन् तान् न त्यजति स्म
sp007-000693_1-04-bAlakAnDaH_a	तादृशम् तम् कथञ्चित् परित्यज्य विश्वामित्रः रामलक्ष्मणाभ्याम् जनकस्य मिथिलाम् प्राविशत्
sp007-000694_1-04-bAlakAnDaH_b	मिथिलाप्रवेशः तस्मिन् समये घण्टाः नाद्यन्ते स्म
sp007-000695_1-04-bAlakAnDaH_b	शङ्खा अपि पूर्यन्ते स्म
sp007-000696_1-04-bAlakAnDaH_b	भेर्यः ताड्यन्ते स्म
sp007-000697_1-04-bAlakAnDaH_b	सर्वालङ्कारसुन्दरैः जनसन्दोहैः राजमार्गाः सर्वे समाकीर्णाः आसन्
sp007-000698_1-04-bAlakAnDaH_b	जनकेन चिकीर्षितस्य यज्ञस्य आरम्भदिनमेव तत्
sp007-000699_1-04-bAlakAnDaH_b	मार्गमध्ये अलङ्कृताः गजाः
sp007-000700_1-04-bAlakAnDaH_b	अश्वाः रथाश्च असङ्ख्याकाः नयनविनोदम् समाचरन्
sp007-000701_1-04-bAlakAnDaH_b	तस्मिन् सङ्कीर्णे राजमार्गे कथमपि अवकाशम् कल्पयन्तः ते राजवीथीम् उपगतवन्तः
sp007-000702_1-04-bAlakAnDaH_b	तत्र पूर्वमेव सम्प्राप्ताः ऋषिगणाः एतान् मिलितवन्तः
sp007-000703_1-04-bAlakAnDaH_b	विश्वामित्रः रामलक्ष्मणाभ्याम् मिथिलाम् प्राविशदिति चारमुखात् जनकः अश्रौषीत्
sp007-000704_1-04-bAlakAnDaH_b	सपदि पुरोहितसामन्तप्रभूतिप्रकृतिवर्गे अनुसरति स्वप्रासादात् बहिरागत्य राजवीथ्याम् महर्षिसम्मुखम् गत्वा
sp007-000705_1-04-bAlakAnDaH_b	नमस्कृत्य स्वागतम् व्याहृत्य
sp007-000706_1-04-bAlakAnDaH_b	समुचितसपर्यादिभिः तम् पर्यपूजयत्
sp007-000707_1-04-bAlakAnDaH_b	जनकस्य सपर्यया न केवलम् विश्वामित्रः अपि तु अन्येऽपि सर्वे महर्षयः सन्तुष्टाः आसन्
sp007-000708_1-04-bAlakAnDaH_b	तदा जनकस्य दृष्टिः रामलक्ष्मणयोरपि पतिता
sp007-000709_1-04-bAlakAnDaH_b	सपदि तयोर्विषये कश्चित् अव्याजानुरागः हृदि स्फुरितः
sp007-000710_1-04-bAlakAnDaH_b	तयोः दिव्यम् तेजः दृष्ट्वा सः चकितः
sp007-000711_1-04-bAlakAnDaH_b	तेषाम् आगमननिमित्तमपि तेन न ज्ञातम्
sp007-000712_1-04-bAlakAnDaH_b	राजकुमारौ कौ इति जिज्ञासुः सः विश्वामित्रम् तयोर्विषये अपृच्छत्
sp007-000713_1-04-bAlakAnDaH_b	तदा विश्वामित्रः राजन्
sp007-000714_1-04-bAlakAnDaH_b	एतौ कोसलदेशाधीशस्य दशरथस्य पुत्रौ
sp007-000715_1-04-bAlakAnDaH_b	मया यागरक्षणार्थम् एतौ आनीतौ
sp007-000716_1-04-bAlakAnDaH_b	मार्गे अहल्यायाः शापविमोचनकृत् एष एव रामः
sp007-000717_1-04-bAlakAnDaH_b	अस्य सोदरः कनिष्ठः लक्ष्मणः
sp007-000718_1-04-bAlakAnDaH_b	एतौ द्वावपि धनुर्विद्यायाम् पारङ्गतौ
sp007-000719_1-04-bAlakAnDaH_b	भवदधीने स्थितस्य शिवधनुषः दर्शनार्थम् एतौ समागतौ इत्यवोचत्
sp007-000720_1-04-bAlakAnDaH_b	एतच्छ्रुत्वा जनकः परमानन्दभरितः आसीत्
sp007-000721_1-04-bAlakAnDaH_b	दशरथः तस्य आप्तमित्रमासीत्
sp007-000722_1-04-bAlakAnDaH_b	आप्तमित्रस्य पुत्रयोः उपरि स्नेहः वात्सल्यम् च सपदि उद्गतमासीत्
sp007-000723_1-04-bAlakAnDaH_b	एतयोरन्यतरः करिष्यतीति स चिन्तितवान्
sp007-000724_1-04-bAlakAnDaH_b	परन्तु सपदि तस्य मनसि शङ्कापि उदियाय
sp007-000725_1-04-bAlakAnDaH_b	परन्तु सपदि दक्षिणभुजस्फुरणम् आसीत्
sp007-000726_1-04-bAlakAnDaH_b	अक्ष्णोः पुरतः सीतारामयोः विवाहदृश्यम् समापतत्
sp007-000727_1-04-bAlakAnDaH_b	तस्मिन्नेव समये सीतायाः वामनेत्रस्य
sp007-000728_1-04-bAlakAnDaH_b	रामस्य दक्षिणनेत्रस्य च स्फुरणमभवत्
sp007-000729_1-04-bAlakAnDaH_b	महाराजः जनकः तान् स्वनगरीम् नीत्वा समीचीनम् वासमकल्पयत्
sp007-000730_1-04-bAlakAnDaH_b	सेवायै अपेक्षितान् सेवकानपि न्ययूयुजत्
sp007-000731_1-04-bAlakAnDaH_b	तस्याम् रात्रौ जनकस्य निद्रा नासीत्
sp007-000732_1-04-bAlakAnDaH_b	मनः रामलक्ष्मणयोरेव लग्ना आसीत्
sp007-000733_1-04-bAlakAnDaH_b	रामः शिवधनुर्भङ्गम् करिष्यतीति विश्वासः मनसि दृढतरः सम्पद्यते स्म
sp007-000734_1-04-bAlakAnDaH_b	सः ताम् रात्रिम् कथमपि नीतवान्
sp007-000735_1-04-bAlakAnDaH_b	परस्मिन् दिने प्रातरेव जनकः विश्वामित्रसन्निधिम् आगच्छत्
sp007-000736_1-04-bAlakAnDaH_b	तस्य दृष्टिः रामलक्ष्मणौ न त्यजति स्म
sp007-000737_1-04-bAlakAnDaH_b	एतत् दृष्ट्वा विश्वामित्रः अतिसन्तुष्ट आसीत्
sp007-000738_1-04-bAlakAnDaH_b	विश्वामित्रस्तु त्रिकालज्ञः किल
sp007-000739_1-04-bAlakAnDaH_b	अद्य अस्माभिः शिवधनुः द्रष्टुम् शक्यते वा इत्यपृच्छत् जनकम् विश्वामित्रः
sp007-000740_1-04-bAlakAnDaH_b	तद् श्रुत्वा परमानन्दभरितः जनकः शिवधनुषः वृत्तान्तम् हत्यम् अकथयत्
sp007-000741_1-04-bAlakAnDaH_b	शिवधनुर्भङ्गः
sp007-000742_1-04-bAlakAnDaH_b	भोः प्रथमम् अस्य धनुषः वृत्तान्तम् शृण्वन्तु
sp007-000743_1-04-bAlakAnDaH_b	एतत् पूर्वम् शिवस्य सन्निधौ आसीत्
sp007-000744_1-04-bAlakAnDaH_b	एतत् प्रदर्श्य शिवः देवानपि भाययति स्म
sp007-000745_1-04-bAlakAnDaH_b	तदा देवाः शिवम् सम्प्रार्थ्य तत्प्रसादरूपेण तद्धनुरेव प्राप्तवन्तः
sp007-000746_1-04-bAlakAnDaH_b	तच्च संरक्षणीयमिति दैवतैः अस्मत्पूर्वजाय देवराताय दत्तम्
sp007-000747_1-04-bAlakAnDaH_b	तदारभ्य शिवधनुः अस्माकम् सविधे एवास्ति
sp007-000748_1-04-bAlakAnDaH_b	अहमेकदा यज्ञभूमेः कर्षणसमये एकम् स्त्रीशिशुम् दृष्टवान्
sp007-000749_1-04-bAlakAnDaH_b	अत्यन्तसुन्दरी ताम् अनपत्योऽहम् सुतानिर्विशेषम् पोषितवान्
sp007-000750_1-04-bAlakAnDaH_b	यस्तावत् शिवधनुषि बाणम् सन्धत्ते स एव तस्याः पाणिम् ग्रहीष्यति इति शपथः मया कृतः
sp007-000751_1-04-bAlakAnDaH_b	एतच्छ्रुत्वा बहवः राजानः राजकुमाराश्च समागच्छन्
sp007-000752_1-04-bAlakAnDaH_b	परन्तु धनुषि बाणसन्धाने ते सर्वेऽपि विफलाः
sp007-000753_1-04-bAlakAnDaH_b	तदा ते सर्वेऽपि कुपिताः मया सह योद्धुम् सन्नद्धाः आसन्
sp007-000754_1-04-bAlakAnDaH_b	दैवबलात् अहम् तानेव जितवान्
sp007-000755_1-04-bAlakAnDaH_b	यदि रामः तद्धनुषि बाणम् सन्धास्यति तर्हि सीतायाः पतिः भविष्यति
sp007-000756_1-04-bAlakAnDaH_b	एतत् विश्वामित्र अप्यङ्गीचकार
sp007-000757_1-04-bAlakAnDaH_b	एषा वार्ता सपदि मिथिलानगरे वने दावानल इव व्याप्ता आसीत्
sp007-000758_1-04-bAlakAnDaH_b	सर्वेऽपि एतद्द्रष्टुम् समुत्सुका आसन्
sp007-000759_1-04-bAlakAnDaH_b	सा यदा प्रासादोपरि विहरन्ती आसीत्
sp007-000760_1-04-bAlakAnDaH_b	तदा तया सभाङ्गण उद्याने विहरन्तौ रामलक्ष्मणौ हठात् दृष्टौ
sp007-000761_1-04-bAlakAnDaH_b	सपदि तस्याः मनः नीलमेघश्यामे रामे लग्नमभवत्
sp007-000762_1-04-bAlakAnDaH_b	तेन आनन्दबाष्पाकुले आस्ताम् तस्याः नेत्रे
sp007-000763_1-04-bAlakAnDaH_b	अत्रान्तरे सीताम् आनेतुम् आज्ञप्ताः परिचारिकाः सीताम् सभामण्डपम् अनयन्
sp007-000764_1-04-bAlakAnDaH_b	मन्त्रिसामन्तपौरगणैः सभाप्राङ्गणम् सङ्कुलमासीत्
sp007-000765_1-04-bAlakAnDaH_b	शिवधनुः बहिर्निक्षिप्यतामिति राजा जनकः भटान् आदिदेश
sp007-000766_1-04-bAlakAnDaH_b	चक्राष्टकयुते शकटे पेटिकायाः अन्तः शिवधनुः आसीत्
sp007-000767_1-04-bAlakAnDaH_b	पञ्चसाहस्री भटानाम् तत् धनुः पेटिकायाः बहिः कृच्छ्रात् उन्नीय अस्थापयत्
sp007-000768_1-04-bAlakAnDaH_b	तदा जनकः रामाय धनुः प्रदर्श्य बाणम् सन्धातुम् उक्तवान्
sp007-000769_1-04-bAlakAnDaH_b	रामोऽपि विश्वामित्रम् प्रणम्य तस्य अनुमतिम् लब्ध्वा धनुस्समीपमगात्
sp007-000770_1-04-bAlakAnDaH_b	तस्मिन्नेव समये जनकस्य रामस्य च दक्षिणाक्षि स्पन्दनम् आसीत्
sp007-000771_1-04-bAlakAnDaH_b	लक्ष्मणस्य तु दृढः विश्वासः भ्रातरि
sp007-000772_1-04-bAlakAnDaH_b	रामोऽपि एतत्कार्यम् अक्लिष्टम् इत्येवम् अमन्यत
sp007-000773_1-04-bAlakAnDaH_b	यावत् सभासदः आश्चर्येण निर्निमेषम् पश्यन्ति स्म
sp007-000774_1-04-bAlakAnDaH_b	तावत् रामः धनुः स्वीकृत्य बाणम् सन्धातुमैच्छत्
sp007-000775_1-04-bAlakAnDaH_b	तदा तद्धनुः महता ध्वनिना द्विधा अभवत्
sp007-000776_1-04-bAlakAnDaH_b	तद् ध्वनिना बहवः सभासदः मूर्च्छिताः आसन्
sp007-000777_1-04-bAlakAnDaH_b	परमानन्दभरितः जनकः सिंहासनादेव आरुह्य रामसमीपम् आगत्य
sp007-000778_1-04-bAlakAnDaH_b	समाश्लिष्य आनन्द अश्रुगद्गदकण्ठः इत्थमवोचत्
sp007-000779_1-04-bAlakAnDaH_b	अहो धन्यः भवतः पिता
sp007-000780_1-04-bAlakAnDaH_b	अहम् मम सुता च धन्यौ
sp007-000781_1-04-bAlakAnDaH_b	अभेद्यम् धनुः भित्वा अद्वितीयः शूर इति ख्यातिम् आप्तवान् भवान्
sp007-000782_1-04-bAlakAnDaH_b	तद्दृष्ट्वा तदैव मया एष शपथः कृतः
sp007-000783_1-04-bAlakAnDaH_b	सः मनोरथः अद्य सम्पन्नः
sp007-000784_1-04-bAlakAnDaH_b	एताम् मम सुताम् भवते दत्वा विवाहम् कर्तुम् अहम् सिद्धोऽस्मि इति
sp007-000785_1-04-bAlakAnDaH_b	तच्छ्रुत्वा सीतायाः आनन्दस्य अवधिरेव नासीत्
sp007-000786_1-04-bAlakAnDaH_b	तदा हे प्रभो महताम् ज्येष्ठानाम् च आशीर्वाद एव अस्मिन् मदीये शिवधनुर्भङ्गे कारणम्
sp007-000787_1-04-bAlakAnDaH_b	भवताम् मनोरथपूरणेन अहम् धन्यः
sp007-000788_1-04-bAlakAnDaH_b	अस्माकम् अयोध्यायाः प्रस्थानात् परम् बहूनि दिनानि अतीतानि
sp007-000789_1-04-bAlakAnDaH_b	अस्माकम् मातरः पिता च अस्मान् प्रतीक्षन्ते
sp007-000790_1-04-bAlakAnDaH_b	इयम् वार्ता तेभ्यः सूचनीयेति सम्प्रार्थये
sp007-000791_1-04-bAlakAnDaH_b	इति रामस्य वचनम् अङ्गीकृत्य जनकः सपदि दूतानाहूय अयोध्याम् प्रति सम्प्रेष्य सीतया सह अन्तः पुरम् जगाम
sp007-000792_1-04-bAlakAnDaH_b	विश्वामित्रश्च आनन्दपरवशः रामलक्ष्मणौ स्व आवासमनयत्
sp007-000793_1-04-bAlakAnDaH_b	विवाहार्थम् सन्नाहोऽपि आरब्धः
sp007-000794_1-04-bAlakAnDaH_b	दशरथमहाराजः तव पितुः अत्यन्तम् सन्निहितः
sp007-000795_1-04-bAlakAnDaH_b	अतः युवयोः विवाहार्थम् अवश्यम् अङ्गीकरिष्यति
sp007-000796_1-04-bAlakAnDaH_b	सर्वमिदम् परमेश्वरस्य अनुग्रह एव
sp007-000797_1-04-bAlakAnDaH_b	तेनैव रामलक्ष्मणौ मिथिलाम् आनीतौ इत्यवोचन्
sp007-000798_1-04-bAlakAnDaH_b	जनकस्य दूतमुखात् रामलक्ष्मणाभ्याम् कृतम् अद्भुतम् कार्यम् ज्ञात्वा दशरथः आश्चर्यचकितः अभवत्
sp007-000799_1-04-bAlakAnDaH_b	इति विचिन्त्य
sp007-000800_1-04-bAlakAnDaH_b	जनकस्य आह्नानमङ्गीकृत्य मिथिलाम् गन्तुम् निश्चिकाय
sp007-000801_1-04-bAlakAnDaH_b	परस्मिन् दिने प्रातरेव वसिष्ठनिश्चिते मुहूर्ते अपेक्षितसामग्र्या सह
sp007-000802_1-04-bAlakAnDaH_b	अशेषजनसन्दोहे अनुगच्छति सति दशरथः पत्नीभिः राजगुरुणा वसिष्ठेण प्रकृतिवर्गेण च युक्तः मिथिलाम् प्रति प्रास्थात्
sp007-000803_1-04-bAlakAnDaH_b	दशरथे मिथिलायाः समीपमागते सति
sp007-000804_1-04-bAlakAnDaH_b	चारैः ज्ञातवृत्तान्तः जनकः पुरोहित अग्रेसरस्सन् सपरिवारम् आगत्य सपरिवारम् दशरथम् स्वागतीकृतवान् उक्तवांश्च
sp007-000805_1-04-bAlakAnDaH_b	हे महाराज भवतः आगमनम् अस्माकम् आनन्दम् वर्धयति
sp007-000806_1-04-bAlakAnDaH_b	मदीया प्रार्थना अङ्गीकृता
sp007-000807_1-04-bAlakAnDaH_b	मम जन्म अपि धन्यम्
sp007-000808_1-04-bAlakAnDaH_b	एतत्सर्वम् महर्षेः विश्वामित्रस्य अनुग्रहः
sp007-000809_1-04-bAlakAnDaH_b	रामः मम प्रतिज्ञाम् साधितवान्
sp007-000810_1-04-bAlakAnDaH_b	अनितरसाध्यम् धनुः गृहीत्वा भञ्जितवान्
sp007-000811_1-04-bAlakAnDaH_b	मम पुत्रीम् सीताम् तस्मै दातुमिच्छामि
sp007-000812_1-04-bAlakAnDaH_b	मदीयाम् प्रार्थनाम् अङ्गीकृत्य सन्नाहाय अनुमतिम् ददातु इति
sp007-000813_1-04-bAlakAnDaH_b	दशरथश्च सपदि स्वसम्मतिम् प्राचीकटत्
sp007-000814_1-04-bAlakAnDaH_b	तत्र समवेतास्सर्वेऽपि अभिनन्दनसूचकम् करतालध्वनिमकुर्वन्
sp007-000815_1-04-bAlakAnDaH_b	जनकस्य औरसी पुत्री ऊर्मिला
sp007-000816_1-04-bAlakAnDaH_b	तस्य भ्रातुः द्वे कन्ये माण्डवी श्रुतकीर्तीरिति प्रथिते
sp007-000817_1-04-bAlakAnDaH_b	ताः सर्वा अपि अति शयितसौन्दर्यराशयः
sp007-000818_1-04-bAlakAnDaH_b	वसिष्ठविश्वामित्राभ्याम् उद्वाहस्य सुमुहूर्तः निश्चितः
sp007-000819_1-04-bAlakAnDaH_b	तस्मिन् मुहूर्ते सम्पन्नविवाहयोः दम्पत्योः वियोग एव न भवति
sp007-000820_1-05-bAlakAnDaH_a	बालकाण्डः विवाहमङ्गलम् विवाहार्थम् निश्चितम् दिनम् अत्यन्तपवित्रम्
sp007-000821_1-05-bAlakAnDaH_a	प्रातःकालतः एव नादस्वरादिघोषः मनोहरः श्रूयमाणः आसीत्
sp007-000822_1-05-bAlakAnDaH_a	प्रजाः अपि अत्युषस्येव उत्थाय नित्यकार्यानुष्ठानम् विधाय विवाहमण्डपम् उपयान्ति स्म
sp007-000823_1-05-bAlakAnDaH_a	सूर्यः अपि निर्मले आकाशे स्वीयाम्
sp007-000824_1-05-bAlakAnDaH_a	अनुपमाम् स्वर्णमयीम् कान्तिम् विस्तारयति स्म
sp007-000825_1-05-bAlakAnDaH_a	पितृदेवतातृप्त्यर्थमपि
sp007-000826_1-05-bAlakAnDaH_a	तत्र कर्माणि नियमेन क्रियन्ते स्म
sp007-000827_1-05-bAlakAnDaH_a	स्त्रियः अपि गणरूपेण रजतकलशान् स्वीकृत्य पवित्रजलाहरणाय नदीम् गच्छन्ति स्म
sp007-000828_1-05-bAlakAnDaH_a	वध्वः वराश्च मङ्गलस्नानार्थम् नीता आसन्
sp007-000829_1-05-bAlakAnDaH_a	वधूनाम् शिरसि सुगन्धतैलम् सुवासिनीभिः निक्षिप्तम् आसीत्
sp007-000830_1-05-bAlakAnDaH_a	शरीरे मुखे च हरिद्रा लेपिता
sp007-000831_1-05-bAlakAnDaH_a	सरसोक्तिभिः तासाम् सख्यः जलम् कलशैः शिरसि निक्षिपन्ति स्म
sp007-000832_1-05-bAlakAnDaH_a	विवाहमङ्गलोत्काः वध्वः जलेन आनन्दतुन्दिलाः आसन्
sp007-000833_1-05-bAlakAnDaH_a	मङ्गलस्नानसमनन्तरम् धूपेन तासाम् शरीरम् शोषितम्
sp007-000834_1-05-bAlakAnDaH_a	ततः गन्धः शरीरेषु लेपितः
sp007-000835_1-05-bAlakAnDaH_a	नेत्रेषु अञ्जनमपि निक्षिप्तम्
sp007-000836_1-05-bAlakAnDaH_a	फाले कुङ्कुममपि निक्षिप्तवत्यः
sp007-000837_1-05-bAlakAnDaH_a	मौक्तिकादिसरैः
sp007-000838_1-05-bAlakAnDaH_a	नवरत्नखचित आभरणैश्च ताः विभूषिताः आसन्
sp007-000839_1-05-bAlakAnDaH_a	रत्नाङ्गुलीयकानि च धृतानि
sp007-000840_1-05-bAlakAnDaH_a	पादयोः लाक्षाऽङ्किता
sp007-000841_1-05-bAlakAnDaH_a	अतिसूक्ष्माणि अवकुण्ठनान्यपि ताभिः धृतानि
sp007-000842_1-05-bAlakAnDaH_a	तैः तासाम् मुखानि शरत्कालमेघावृतचन्द्र इव व्यराजन्त
sp007-000843_1-05-bAlakAnDaH_a	एवम् वराणामपि मङ्गलस्नानम् सकोलाहलम् आसीत्
sp007-000844_1-05-bAlakAnDaH_a	स्नानानन्तरम् गन्धम् शरीरे विलेप्य ऊर्णावस्त्राणि धृतवन्तः
sp007-000845_1-05-bAlakAnDaH_a	बहुमूल्यानि नवरत्नखचितानि किरीटाङ्गदकेयूराद्य आभरणानि मुक्तासराश्च धृतवन्तः आसन्
sp007-000846_1-05-bAlakAnDaH_a	तान् द्रष्टुम् नेत्रद्वयमपि अपर्याप्तम् इव अवर्तत
sp007-000847_1-05-bAlakAnDaH_a	राजप्रासादाङ्गणेषु सर्वत्र रङ्गवल्लयः आसन्
sp007-000848_1-05-bAlakAnDaH_a	द्वारेषु पुष्पतोरणनि अपि आसन्
sp007-000849_1-05-bAlakAnDaH_a	विवाहमण्डपस्तु विविधैः अलङ्कारैः अलङ्कृतः आसीत्
sp007-000850_1-05-bAlakAnDaH_a	तत्रैवैकस्मिन् पार्श्वे विशिष्टाताथीनाम् कृते स्थानम् कल्पितमासीत्
sp007-000851_1-05-bAlakAnDaH_a	एवम् वधूवरपक्षबन्धूनामपि पृथक् पृथक् आसनम् व्यवस्था आसीत्
sp007-000852_1-05-bAlakAnDaH_a	वेदिकायाः समीपे प्रथमपङ्क्तौ दशरथः जनकः अङ्गदेशाधिपः वसिष्ठः विश्वामित्रः तथा अन्ये ऋषयश्च आसन्
sp007-000853_1-05-bAlakAnDaH_a	सुमधुरम् गीतम् वाद्यम् च अविरतम् प्रावर्तत
sp007-000854_1-05-bAlakAnDaH_a	सर्वेऽपि आनन्दडोलायामारूढाः सुमुहूर्तस्य प्रतीक्षायाम् आसन्
sp007-000855_1-05-bAlakAnDaH_a	अत्रान्तरे कुतश्चित् आगता काचित् जगदेकसुन्दरी नर्तितुम् आरभत
sp007-000856_1-05-bAlakAnDaH_a	तस्याः दिव्यम् नृत्यम् पश्यन्तः सर्वे आत्मानमेव विस्मृत्य तस्थुः
sp007-000857_1-05-bAlakAnDaH_a	तथा किञ्चित्कालम् नर्तित्वा सा सुन्दरी अन्तरधीयत
sp007-000858_1-05-bAlakAnDaH_a	तावता सुमुहूर्तम् अतिक्रान्तमासीत्
sp007-000859_1-05-bAlakAnDaH_a	एतत् महर्षिणा वसिष्ठेन ज्ञातम्
sp007-000860_1-05-bAlakAnDaH_a	परन्तु विधिः तथा अस्ति चेत् महर्षिर्वा किम् कर्तुम् शक्नोति अतः महर्षिः वसिष्ठः न तद्रहस्यम् उद्घाटितवान्
sp007-000861_1-05-bAlakAnDaH_a	वस्तुतः एषा देवानाम् कूटनीतिरासीत्
sp007-000862_1-05-bAlakAnDaH_a	देवाः सर्वे रामद्वारा रावणस्य नाशमिच्छन्ति स्म
sp007-000863_1-05-bAlakAnDaH_a	यदि च सीतारामयोः वियोग एव न भवेत् तर्हि रावणस्य नाशः दुःसाध्यः
sp007-000864_1-05-bAlakAnDaH_a	रामावतारस्य च प्रयोजनमपि न किञ्चित् स्यात् इति मुहूर्तम् अतिक्रामयितुम् ते सर्वे मिलित्वा चन्द्रम् जगन्मोहिनीरूपेण प्रेषितवन्तः
sp007-000865_1-05-bAlakAnDaH_a	तेषाम् अभिमतम् चन्द्रश्च जगन्मोहिनीरूपेण साधितवानेव
sp007-000866_1-05-bAlakAnDaH_a	यदा च सर्वे सदस्याः स्वप्रकृतिमापन्नाः तदा पुरोहितास्सर्वे सुमुहूर्ताय सन्नद्धाः आसन्
sp007-000867_1-05-bAlakAnDaH_a	जनकस्य गुरुः अहल्यायाः सुतः शतानन्दः
sp007-000868_1-05-bAlakAnDaH_a	तथैव वसिष्ठः सूर्यवंशक्रममुक्त्वा दशरथस्य अङ्गीकारम् असूचयत्
sp007-000869_1-05-bAlakAnDaH_a	सदस्यानाम् करतालध्वनिः आकाशम् व्याप्नोत्
sp007-000870_1-05-bAlakAnDaH_a	सर्वेषाम् नेत्राणि वधूवरान् अन्वेषयन्ति स्म
sp007-000871_1-05-bAlakAnDaH_a	अत्रान्तरे रघुकुमाराः चत्वारः विनयस्य अवतारा इव शनैः विवाहमण्डपम् प्राविशन्
sp007-000872_1-05-bAlakAnDaH_a	तेषाम् अग्रे नीलमेघश्यामः आजानुबाहुः रामः आसीत्
sp007-000873_1-05-bAlakAnDaH_a	अत्रान्तरे मिथिलायाः अन्तःपुरपार्श्वतः कोलाहलः अश्रूयत
sp007-000874_1-05-bAlakAnDaH_a	विद्युल्लता इव विद्योतमानाः चतस्रः अन्तःपुरपरिवारेण विवाहमण्डपमानीताः
sp007-000875_1-05-bAlakAnDaH_a	वधूवरान् दृष्ट्वा सदस्यानाम् कोलाहलः महानासीत्
sp007-000876_1-05-bAlakAnDaH_a	जनकः सर्वान् तूष्णीम् स्थातुम् अभ्यर्थ्य यज्ञपीठम् उपागम्य सीताम् उपनीय शिरसि आघ्राय तस्याः हस्तम् हस्तेन गृहीत्वा शतानन्देन चोदितः सन् राममुद्दिश्य इयम् सीता मम सुता सहधर्मचरी तव
sp007-000877_1-05-bAlakAnDaH_a	प्रतीच्छ चैनाम् भद्रम् ते पाणिम् गृह्णीष्व पाणिना
sp007-000878_1-05-bAlakAnDaH_a	तद्दृष्ट्वा दशरथोऽपि अमित आनन्दम् अन्वभवत्
sp007-000879_1-05-bAlakAnDaH_a	अत्रान्तरे जनकः ऊर्मिलाम् लक्ष्मणाय माण्डवीम् भरताय श्रुतकीर्तिम् शत्रुघ्नाय च यथाविधि समार्पिपत्
sp007-000880_1-05-bAlakAnDaH_a	वधूवराः अग्निम् प्रदक्षिणीकृत्य नमस्कृतवन्तः
sp007-000881_1-05-bAlakAnDaH_a	तत्रत्याः सदस्याः महर्षयश्च वेदाशीर्वचनम् आहुः
sp007-000882_1-05-bAlakAnDaH_a	ततः वध्वः विविधपरिमलकुसुमभरिताः मालाः स्वीकृत्य क्रमशः वराणाम् ग्रीवासु न्यवेशयन्
sp007-000883_1-05-bAlakAnDaH_a	कल्याणमहोत्सवः समाप्तः
sp007-000884_1-05-bAlakAnDaH_a	तस्मिन् दिने मिथिलानगरशोभा अनिर्वचनीया
sp007-000885_1-05-bAlakAnDaH_a	जयघण्टाः नदन्ति स्म
sp007-000886_1-05-bAlakAnDaH_a	शङ्खाः पूर्यन्ते स्म
sp007-000887_1-05-bAlakAnDaH_a	मङ्गलवाद्यानि वाद्यन्ते स्म
sp007-000888_1-05-bAlakAnDaH_a	देवाः अपि नूतनदम्पतीनाम् उपरि पुष्पवृष्टिम् अकुर्वन्
sp007-000889_1-05-bAlakAnDaH_a	परिमलवाही मन्दानिलः मन्दम् वाति स्म
sp007-000890_1-05-bAlakAnDaH_a	सर्वेऽपि कल्पाणमहोत्सववैभवमेव प्रशंसन्ति स्म
sp007-000891_1-05-bAlakAnDaH_a	तदा भोजनान्यपि अनुपमान्यासन्
sp007-000892_1-05-bAlakAnDaH_a	सर्वेऽपि आकण्ठम् भुक्त्वाश्वसितुमपि असमर्था इव आसन्
sp007-000893_1-05-bAlakAnDaH_a	जनकदशरथावपि ब्राह्मणेभ्यः अग्रहारादिदानानि अकुर्वन्
sp007-000894_1-05-bAlakAnDaH_a	गोदानान्यपि भूरिशः कृतानि
sp007-000895_1-05-bAlakAnDaH_a	तदा असम्मानितः वेदवित् दरिद्रश्च नासीत्
sp007-000896_1-05-bAlakAnDaH_a	अन्तः पुरपरिचारिकाभ्यः राजपुरुषेभ्यश्च नूतनवस्त्रालङ्करणादीनि बहूकृतानि
sp007-000897_1-05-bAlakAnDaH_b	वराणाम् स्वपत्नीभिः अयोध्याम् प्रति प्रस्थानम्
sp007-000898_1-05-bAlakAnDaH_b	पञ्चमे दिने दशरथःपुत्रान् स्नुषाश्च गृहीत्वा अयोध्याम् गन्तुम् उद्युक्तः आसीत्
sp007-000899_1-05-bAlakAnDaH_b	तदा उषःकालत एव सीताम् श्वशुरगृहम् प्रेषयितुम् सन्नाहः आरब्धः आसीत्
sp007-000900_1-05-bAlakAnDaH_b	हरिद्रा कुङ्कुमम् चन्दनम् ताम्बूलम् खर्जूराः शुष्कनारिकेलम् हिरण्यपुत्तलिकाः क्षौमशाट्यः
sp007-000901_1-05-bAlakAnDaH_b	क्षौमनिचोलाः मधुरफलानि नारिकेलानि कस्तूर्यादि सुगन्धद्रव्याणि
sp007-000902_1-05-bAlakAnDaH_b	रत्नखचितस्वर्णसामग्री च यौतकरूपेण संस्थापितानि आसन्
sp007-000903_1-05-bAlakAnDaH_b	मङ्गलस्नानानन्तरम् सीता शुभाञ्चलम् क्षौमवस्त्रम् धृत्वा सर्वाभरणभूषिता आसीत्
sp007-000904_1-05-bAlakAnDaH_b	आचार इति दध्यन्नम् किञ्चित् भुक्तवती आसीत्
sp007-000905_1-05-bAlakAnDaH_b	श्वशुरगृहगमनानुमोदनानि वधूनाम् श्वश्रूहस्तनिक्षेपणपराणि च गीतानि गीयन्ते स्म
sp007-000906_1-05-bAlakAnDaH_b	तदा मिथिलायामन्तः पुरस्त्रीणाम् नेत्राणि बाष्पावरुद्धानि आसन्
sp007-000907_1-05-bAlakAnDaH_b	सीतायाः विरहः कथम् सोढुम् शक्यः इति तासाम् वेदना आसीत्
sp007-000908_1-05-bAlakAnDaH_b	जनकस्यापि स्थितिः तादृशी एव आसीत्
sp007-000909_1-05-bAlakAnDaH_b	एतदेव सृष्टिवैचित्र्यम्
sp007-000910_1-05-bAlakAnDaH_b	क्षणभङ्गुरे अपि अस्मिन् शरीरे एतावती प्रीतिः
sp007-000911_1-05-bAlakAnDaH_b	अशाश्वते अस्मिन् पञ्चभूतात्मके ममता
sp007-000912_1-05-bAlakAnDaH_b	अत्र च कारणम् चित्तचाञ्चल्यमेव
sp007-000913_1-05-bAlakAnDaH_b	मातापितृषु भार्यापुत्रेषु बन्धुजनेषु च एषा ममता किमर्थम्
sp007-000914_1-05-bAlakAnDaH_b	एषैव भगवतः लीला
sp007-000915_1-05-bAlakAnDaH_b	तस्य हस्ते मानवास्सर्वेऽपि क्रीडनका एव खलु
sp007-000916_1-05-bAlakAnDaH_b	स यथेच्छमस्मान् नटयति
sp007-000917_1-05-bAlakAnDaH_b	वयम् नटामः
sp007-000918_1-05-bAlakAnDaH_b	अन्तः पुरस्त्रियः ताम् आन्दोलिकायाम् आरोपयितुम् आनीतवत्यः
sp007-000919_1-05-bAlakAnDaH_b	तत्र जनकः अश्रूणि मुञ्चन् स्थित आसीत्
sp007-000920_1-05-bAlakAnDaH_b	सीताम् दृष्ट्वा जनकः विचलितः आसीत्
sp007-000921_1-05-bAlakAnDaH_b	हस्तौ प्रसार्य सीताम् आह्वयत्
sp007-000922_1-05-bAlakAnDaH_b	सा आगता शनैः शनैः
sp007-000923_1-05-bAlakAnDaH_b	तदा शोकस्तु अवरोद्धुम् अशक्य आसीत्
sp007-000924_1-05-bAlakAnDaH_b	कीदृशम् एतत्प्रेम कीदृश एष बन्धः
sp007-000925_1-05-bAlakAnDaH_b	पालकपितुरेव ईदृशः उद्वेगश्चेत् साक्षात् जनकपितुः कीदृश उद्वेगः स्यात्
sp007-000926_1-05-bAlakAnDaH_b	तद्दृष्टवताम् सर्वेषाम् नेत्राणि बाष्पकुलानि आसन्
sp007-000927_1-05-bAlakAnDaH_b	दशरथः वसिष्ठविश्वामित्रशतानन्दाश्च सीताम् श्वशुरगृहम् प्रेषयितुम् जनकम् उक्तवन्तः
sp007-000928_1-05-bAlakAnDaH_b	तदा सीताम् त्यक्तुम् अक्षमः सः बाष्पम् कथञ्चित् निगृह्य इत्थम् उक्तवान्
sp007-000929_1-05-bAlakAnDaH_b	जाते त्वाम् त्यक्त्वा कथमहम् जीवेयम्
sp007-000930_1-05-bAlakAnDaH_b	मल्लिकाः जातीः स्वर्णाभरणानि क्षौमवस्त्रादिकम् च आवश्यकम् आनय इति का माम् पृच्छेत्
sp007-000931_1-05-bAlakAnDaH_b	तस्य आज्ञानुवर्तिनी भव
sp007-000932_1-05-bAlakAnDaH_b	पतिरेव दैवमिति विचिन्तय
sp007-000933_1-05-bAlakAnDaH_b	द्वयोः वंशयोः कीर्तिम् प्रतिष्ठाम् च वर्धय
sp007-000934_1-05-bAlakAnDaH_b	सीतारामयोः हृदयम् तु एकमेवेति प्रथा लोकत्रये व्याप्ता यथा स्यात् तथा भवितव्यम् त्वया
sp007-000935_1-05-bAlakAnDaH_b	द्वयोरपि वंशयोः पितरः तृप्येरन्
sp007-000936_1-05-bAlakAnDaH_b	युवयोः चरितम् चिरकालम् गीयमानम् भवेत्
sp007-000937_1-05-bAlakAnDaH_b	भगवान् आयुरारोग्य ऐश्वर्यादिकम् दद्यात्
sp007-000938_1-05-bAlakAnDaH_b	दीर्घसुमङ्गलीः भूत्वा सत्सन्तानम् प्राप्नुहि
sp007-000939_1-05-bAlakAnDaH_b	एनम् पितरम् तु मा विस्मार्षीः इति
sp007-000940_1-05-bAlakAnDaH_b	तदा जानक्यपि पितुः वेदनाम् अवगतवती
sp007-000941_1-05-bAlakAnDaH_b	किञ्ञ्चित्कालानन्तरम् निभाल्य सा पितरमुक्तवती
sp007-000942_1-05-bAlakAnDaH_b	हे पितः मयि स्नेहः भवन्तमेवम् उद्वेजयति
sp007-000943_1-05-bAlakAnDaH_b	पुत्री तु कस्मैचिद्देया एव
sp007-000944_1-05-bAlakAnDaH_b	श्वशुरगृहम् प्रेषणीयैव खलु
sp007-000945_1-05-bAlakAnDaH_b	मम हृदये प्रथमम् स्थानम् मम भर्तुः द्वितीयम् स्थानम् तवैव भविष्यति
sp007-000946_1-05-bAlakAnDaH_b	भवतः यशः यथा वर्धेत तथा आचरिष्यामि
sp007-000947_1-05-bAlakAnDaH_b	आशिषा अनुगृह्णीष्व इति
sp007-000948_1-05-bAlakAnDaH_b	तेन प्रतिवचनेन जनकस्य उद्वेगः किञ्चित् शान्तः
sp007-000949_1-05-bAlakAnDaH_b	तदा राममुद्दिश्य इत्थमवोचत्
sp007-000950_1-05-bAlakAnDaH_b	हे राम मम पुत्री नागरकम् वृत्तम् न जानाति
sp007-000951_1-05-bAlakAnDaH_b	सा यदि क्लेशम् अनुभवति तर्हि अहम् न सोढुम् शक्ष्यामि
sp007-000952_1-05-bAlakAnDaH_b	कदाचित् किमपि तया अपराध्यते तर्हि अपि क्षन्तव्या इति
sp007-000953_1-05-bAlakAnDaH_b	तदा रामः अपि हे पूज्यपाद अहमेकपत्नीव्रतम् चरिष्यामि
sp007-000954_1-05-bAlakAnDaH_b	ज्ञात्वा वा अज्ञात्वा वा तस्याः अप्रियम् न करिष्यामि
sp007-000955_1-05-bAlakAnDaH_b	सत्यम् धर्मम् च कदाचिदपि न अतिचरामि इति प्रत्यवदत्
sp007-000956_1-05-bAlakAnDaH_b	तच्छ्रुत्वा जनकः परमानन्दतुन्दिलः आसीत्
sp007-000957_1-05-bAlakAnDaH_b	सीतया सह तस्याः परिचर्यायै दासदासीगणम् अपि प्रेषयितुम् सन्नाहः कृतः
sp007-000958_1-05-bAlakAnDaH_b	पुनरेकदा ताम् समालिङ्ग्य जनकः ताम् आन्दोलिकायाम् उपावेशयत्
sp007-000959_1-05-bAlakAnDaH_b	दशरथः जनकमापृच्छ्य सपरिवारम् अयोध्याम् प्रति प्रस्थितः
sp007-000960_1-05-bAlakAnDaH_b	आन्दोलिकायाम् गच्छन्ती सीता एकतः अनुरूपपतिलाभेन आनन्दमनुभवति स्म
sp007-000961_1-05-bAlakAnDaH_b	एतच्च सर्वदा जातया अनुभोक्तव्यमेव
sp007-000962_1-05-bAlakAnDaH_b	विश्वामित्रऋषेः आनन्दस्य अपि अवधिर्नासीत्
sp007-000963_1-05-bAlakAnDaH_b	स्वयज्ञपालनप्रतिफलरूपेण दिव्यशक्तीः रामलक्ष्मणाभ्याम् दत्तवान् महर्षिः
sp007-000964_1-05-bAlakAnDaH_b	सीतारामविवाहस्य अपि कारणभूतः स एव आसीत्
sp007-000965_1-05-bAlakAnDaH_b	अथ किम् तेन प्राप्तव्यम्
sp007-000966_1-05-bAlakAnDaH_b	अतः सः हिमालयेषु तपश्चर्यायै गन्तुम् ऐच्छत्
sp007-000967_1-05-bAlakAnDaH_b	सः वसिष्ठादिभ्यः अनुज्ञाम् स्वीकृत्य रामलक्ष्मणयोः पार्श्वे समागच्छत्
sp007-000968_1-05-bAlakAnDaH_b	सपदि रामलक्ष्मणौ साष्टाङ्गप्रणामम् समाचरताम्
sp007-000969_1-05-bAlakAnDaH_b	महर्षेः नेत्रे आनन्दबाष्पवर्षणम् अकुरुताम्
sp007-000970_1-05-bAlakAnDaH_b	परन्तु शरीरम् न प्रतिनिवर्तते
sp007-000971_1-05-bAlakAnDaH_b	रामलक्ष्मणयोः अपि स्थितिः तादृशी एव आसीत्
sp007-000972_1-05-bAlakAnDaH_b	गुरुशिष्यसम्बन्ध एव तादृशः
sp007-000973_1-05-bAlakAnDaH_b	पितुरनन्तरम् गुरुरेव किल सर्वस्वम् जातस्य
sp007-000974_1-05-bAlakAnDaH_b	तम् प्रत्यक्षदैवमिव आराध्य तस्य आज्ञाम् पालयन् भक्त्या यः सेवते स एव शिष्यः
sp007-000975_1-05-bAlakAnDaH_b	पुत्रनिर्विशेषम् शिष्यम् यः पश्यति स एव वास्तविकगुरुः
sp007-000976_1-05-bAlakAnDaH_b	तत्कालीनगुरुशिष्यसम्प्रदाय एव तादृश आसीत्
sp007-000977_1-05-bAlakAnDaH_b	रामलक्ष्मणावपि तथा विश्वामित्रम् यावच्चक्षुर्गच्छति तावदवलोकयतः स्म
sp007-000978_1-05-bAlakAnDaH_b	एतेषाम् सम्बन्धः तत्रत्यानाम् सर्वेषाम् आश्चर्यकरः आसीत्
sp007-000979_1-05-bAlakAnDaH_b	भार्गवगर्वभङ्गः
sp007-000980_1-05-bAlakAnDaH_b	महाराजे दशरथे अयोध्याम् प्रस्थिते सति कश्चित् भीकरः शब्दः श्रवणगोचरः आसीत्
sp007-000981_1-05-bAlakAnDaH_b	तेन ध्वनिना पक्षिणः मृगाश्च भीतभीताः इतस्ततः पलायमाना आसन्
sp007-000982_1-05-bAlakAnDaH_b	तेषाम् मृगाणाम् पक्षिणा च भीकरैः नादैः सर्वमपि अरण्यम् प्रतिध्वन्यमानमासीत्
sp007-000983_1-05-bAlakAnDaH_b	अत्रान्तरे महान् झञ्झावातः प्रसृतः
sp007-000984_1-05-bAlakAnDaH_b	महान्तः वृक्षाः अपि समूलमुत्पाटिताः रथ्यासु पतन्ति स्म
sp007-000985_1-05-bAlakAnDaH_b	भूरपि कम्पमाना आसीत् तदैव परशुरामस्य छाया महापर्वतवत् अग्रे अदृश्यत
sp007-000986_1-05-bAlakAnDaH_b	तस्य नेत्रे अग्निगोलके इवास्ताम्
sp007-000987_1-05-bAlakAnDaH_b	हस्ते धनुः स्कन्धे परशुश्च आस्ताम्
sp007-000988_1-05-bAlakAnDaH_b	स एव परशुः एकविंशतिवारम् क्षत्रियाणाम् शिरांसि समखण्डयत्
sp007-000989_1-05-bAlakAnDaH_b	कदाचित् परशुरामस्य पितरि जमदग्नौ तपश्चरति सति कार्तवीर्यार्जुनः तदाश्रमम् समागच्छत्
sp007-000990_1-05-bAlakAnDaH_b	तपोलीनः जमदग्निः तस्यागमनम् नाज्ञासीत्
sp007-000991_1-05-bAlakAnDaH_b	अतः आतिथ्यम् नाचरत्
sp007-000992_1-05-bAlakAnDaH_b	तेन क्रुद्धः कार्तवीर्यः युक्तायुक्तविवेकशून्यः जमदग्निम् जघान
sp007-000993_1-05-bAlakAnDaH_b	तत् ज्ञात्वा तत्पुत्रः परशुरामः क्षत्रियजातिमेव नाशयितुम् प्रतिज्ञाम् अकरोत्
sp007-000994_1-05-bAlakAnDaH_b	अनेके क्षत्रियाः निरपराधाः अपि तस्य आग्रहस्य लक्ष्यभूता अभूवन्
sp007-000995_1-05-bAlakAnDaH_b	तादृशस्य क्रोधाविष्टस्य भार्गवस्य दर्शनम् कस्य वा क्षत्रियस्य उद्वेगम् न जनयति
sp007-000996_1-05-bAlakAnDaH_b	अन्येषामपि स्थितिः स एव आसीत्
sp007-000997_1-05-bAlakAnDaH_b	सर्वेऽपि कीदृगापद् स्यादिति भीता आसन्
sp007-000998_1-05-bAlakAnDaH_b	अत्रान्तरे भार्गवः रामस्य समीपमागत्य इत्थम् अपृच्छत्
sp007-000999_1-05-bAlakAnDaH_b	राम इति ख्यातः किम् भवानेव
sp007-001000_1-05-bAlakAnDaH_b	जनकस्य सविधे धनुर्भङ्गः किम् भवत एव कार्यम्
sp007-001001_1-05-bAlakAnDaH_b	इदानीम् भवान् स्वबलम् प्रदर्शयतु
sp007-001002_1-05-bAlakAnDaH_b	इदम् धनुः सन्दधातु यदि शक्नोति
sp007-001003_1-05-bAlakAnDaH_b	एवम् कर्तुम् शक्नोति तर्हि मया सह योद्धुम् शक्तो भविष्यति इति
sp007-001004_1-05-bAlakAnDaH_b	एतच्छ्रुत्वा दशरथः भीतः तम् सान्त्वयितुम् प्रायतत
sp007-001005_1-05-bAlakAnDaH_b	कस्यचित् एकस्य क्षत्रियस्य अपराधेन सर्वेषाम् क्षत्रियाणाम् हननम् किमुचितम्
sp007-001006_1-05-bAlakAnDaH_b	भवता अनधिगतः धर्मः कोऽपि नास्ति
sp007-001007_1-05-bAlakAnDaH_b	स्वप्रतिज्ञाम् निरुह्य सर्वाम् भुवम् कश्यपाय दत्वा तप्तुम् गमिष्यामीति इन्द्राय दत्तम् वचः स्मरतु भवान्
sp007-001008_1-05-bAlakAnDaH_b	भवति अनपराद्धस्य बालस्य विषये आग्रहः किम् समुचितः
sp007-001009_1-05-bAlakAnDaH_b	अस्मान् अनुगृह्णातु इति बहुधा सम्प्रार्थितवान्
sp007-001010_1-05-bAlakAnDaH_b	परन्त्वेतानि वचनानि परशुरामस्य कर्णकुहरम् न प्रविष्टानि
sp007-001011_1-05-bAlakAnDaH_b	क्रोधः कीदृशमपि कर्कशहृदयम् युक्तायुक्तविवेकशून्यम् करोतीत्यत्र इदमेव खलु उदाहरणम्
sp007-001012_1-05-bAlakAnDaH_b	ततः परशुरामः हे राम देवशिल्पी विश्वकर्मा धनुर्द्वयम् निर्मितवान्
sp007-001013_1-05-bAlakAnDaH_b	तदेकम् भवता जनकस्य सभायाम् भञ्जितम् शिवधनुरिति प्रसिद्धम्
sp007-001014_1-05-bAlakAnDaH_b	एतत् भञ्जय
sp007-001015_1-05-bAlakAnDaH_b	तदा भवता सह युद्धा भवन्तम् सभाजयिष्यामि इत्यवोचत्
sp007-001016_1-05-bAlakAnDaH_b	रामः सुक्षत्रियः
sp007-001017_1-05-bAlakAnDaH_b	भुवनविदिते इक्ष्वाकुवंशे जातः
sp007-001018_1-05-bAlakAnDaH_b	कथम् स एतादृशीम् अवज्ञाम् सोढुम् शक्नुयात्
sp007-001019_1-05-bAlakAnDaH_b	पश्चात् पदार्पणम् रामस्य अविदितम् किल
sp007-001020_1-05-bAlakAnDaH_b	विनीत एव सः परशुरामस्य हस्तात् धनुः स्वीकृत्य मौर्वीमास्फालयत्
sp007-001021_1-05-bAlakAnDaH_b	तेन ध्वनिना सर्वे लोकाः अकम्पन्त
sp007-001022_1-05-bAlakAnDaH_b	ततः तस्मिन् बाणम् सन्धाय इत्थम् अवोचत्
sp007-001023_1-05-bAlakAnDaH_b	हे भगवन् भवान् ब्राह्मणः
sp007-001024_1-05-bAlakAnDaH_b	परन्तु अयम् शरः व्यर्थः न भवेत्
sp007-001025_1-05-bAlakAnDaH_b	तदा सः ज्ञातवान् रामस्य स्वरूपम् उक्तवान् च हे राम भवान् विष्णुः एव
sp007-001026_1-05-bAlakAnDaH_b	अन्यथा मयि शक्तिः कथम् क्षीणा स्यात्
sp007-001027_1-05-bAlakAnDaH_b	मम आगमनप्रयोजनम् सिद्धम्
sp007-001028_1-05-bAlakAnDaH_b	अहम् महेन्द्रगिरिम् गत्वा पुनस्तपः तप्स्यामि
sp007-001029_1-05-bAlakAnDaH_b	रामः तथैव कृतवान्
sp007-001030_1-05-bAlakAnDaH_b	परशुरामोऽपि कृतज्ञताम् आविष्कृत्य महेन्द्रगिरिम् गतवान्
sp007-001031_1-05-bAlakAnDaH_b	सर्वेऽपि तत्रत्याः रामस्य शौर्यधैर्यादि दृष्ट्वा आश्चर्येण चकिता आसन्
sp007-001032_1-05-bAlakAnDaH_b	एवम् भार्गवम् निर्जित्य रामः सपरिवारम् अयोध्याम् अभि प्रस्थितः
sp007-001033_1-05-bAlakAnDaH_b	महाराजो दशरथः स्नुषाभिः कुमारैश्च सपरिवारः समागच्छतीति वार्ता अयोध्यायाम् प्रसृता
sp007-001034_1-05-bAlakAnDaH_b	तदा अयोध्यावासिनाम् आनन्दस्य सीमा एव नासीत्
sp007-001035_1-05-bAlakAnDaH_b	राजवंशेषु पौराणम् अनुरागः तादृशः आसीत्
sp007-001036_1-05-bAlakAnDaH_b	राज्ञामपि तथैव प्रजासु अनुरागः आसीत्
sp007-001037_1-05-bAlakAnDaH_b	पुरवीथीषु दशरथे सपरिवारे गच्छति जयघोषः सर्वत्र व्याप्त आसीत्
sp007-001038_1-05-bAlakAnDaH_b	तदा प्रजाभिः तेषु पुष्पवृष्टिरपि कारिता
sp007-001039_1-05-bAlakAnDaH_b	स्वप्रासादम् प्रविश्य दशरथः सर्वेभ्यः यथाशक्ति भूरि पुरस्कारान् दत्तवान्
sp007-001040_1-05-bAlakAnDaH_b	मृष्टान्नभोजनादिभिः अयोध्यापौराः सर्वेऽपि नितराम् सन्तोषिताः आसन्
sp007-001041_1-05-bAlakAnDaH_b	विचित्रवर्णैः दीपैः शोभमाना अयोध्या अमरावतीमेव जेतुम् सन्नद्धा आसीत्
sp007-001042_1-05-bAlakAnDaH_b	सीता तु अयोध्यायाः मिथिलायाश्च भेदमेव न पश्यति स्म
sp007-001043_1-05-bAlakAnDaH_b	यदि जनकोऽप्यत्र आगमिष्यत् तर्हि इतोऽपि वैभवम् अभविष्यदिति सा कदाचित् अचिन्तयत्
sp007-001044_1-05-bAlakAnDaH_b	एवम् कश्चित् कालः गतः
sp007-001045_1-05-bAlakAnDaH_b	चत्वारोऽपि सुताः महाराजम् दशरथम् सेवन्ते स्म
sp007-001046_1-05-bAlakAnDaH_b	राज्यपालनेऽपि साहाय्यम् आचरन्ति स्म
sp007-001047_1-05-bAlakAnDaH_b	एकदा भरतस्य मातुलः युधाजित् अयोध्याम् आगच्छत्
sp007-001048_1-05-bAlakAnDaH_b	भरतेन सह शत्रुघ्नोऽपि केकयान् अगच्छत्
sp007-001049_1-05-bAlakAnDaH_b	रामलक्ष्मणौ स्वपितुः साहाय्यम् आचरन्तौ आस्ताम्
sp007-001050_1-05-bAlakAnDaH_b	श्रीरामः स्वपितुराज्ञाम् शिरसि कृत्वा राजकार्याणि पश्यति स्म
sp007-001051_1-05-bAlakAnDaH_b	तथा सः अयोध्याजनानाम् प्रीतिपात्रमभवत्
sp007-001052_1-05-bAlakAnDaH_b	परन्तु सीतारामयोः अनुक्षणम् परस्पर अनुरक्तिः आसीत्
sp007-001053_1-05-bAlakAnDaH_b	तौ आदर्शदम्पती बभूवतुः अचिरादेव अयोध्यायाम्
sp007-001054_1-05-bAlakAnDaH_b	सर्वम् सुखजातम् अनुभवन्तः तौ कञ्चित् कालम् नीतवन्तौ
sp007-001055_1-05-bAlakAnDaH_b	इति बालकाण्डः
sp007-001056_2-01-ayodhyAkAnDaH	अयोध्याकाण्डः
sp007-001057_2-01-ayodhyAkAnDaH	एवम् व्यतीतानि द्वादश वत्सराणि
sp007-001058_2-01-ayodhyAkAnDaH	क्रमशः रामः स्वीयैः कल्याणगुणैः सर्वेषाम् प्रीतिपात्रमभवत्
sp007-001059_2-01-ayodhyAkAnDaH	दशरथोऽपि वार्धक्यवशात् क्षीयमाणशक्तिः स्वपुत्रेषु राज्यपालनभारम् सङ्क्रामयितुम् ऐच्छत्
sp007-001060_2-01-ayodhyAkAnDaH	स्वपुत्रेषु ज्येष्ठः रामः सकलकल्याणगुणाभिरामः प्रजाः सम्यक् परिपालयिष्यति
sp007-001061_2-01-ayodhyAkAnDaH	इक्ष्वाकुकुलप्रतिष्ठाम् वर्धयिष्यति स्वभ्रातॄन् आत्मसमम् सम्मानयन् तेषाम् हार्देन साहाय्येन निरातङ्कम् प्रजाः परिपालयन्
sp007-001062_2-01-ayodhyAkAnDaH	समेषाम् प्रीतिपात्रम् भविष्यति इति तस्य विश्वासः निश्चयश्च आसीत्
sp007-001063_2-01-ayodhyAkAnDaH	अतः भारममुम् स्वपुत्रेषु सङ्क्रामयितुम् इच्छामि
sp007-001064_2-01-ayodhyAkAnDaH	पुत्रेषु ज्येष्ठम् सकलकल्याणगुणाभिरामम् रामम् भवन्तः सर्वे सम्यक् जानन्त्येव
sp007-001065_2-01-ayodhyAkAnDaH	सर्वे अपि अयोध्यावासिनः तस्मिन् अनुरक्ताः लक्ष्यन्ते
sp007-001066_2-01-ayodhyAkAnDaH	स च एतद्राज्यपालनभारम् वोढुम् समर्थ इति
sp007-001067_2-01-ayodhyAkAnDaH	इक्ष्वाकुवंशप्रतिष्ठायाः समुन्नायकश्चेति मम विश्वासः
sp007-001068_2-01-ayodhyAkAnDaH	अतोऽस्मिन् विषये भवन्तः स्वीयमभिप्रायम् निस्सङ्कोचम् प्रकाशयन्तु
sp007-001069_2-01-ayodhyAkAnDaH	इति तेषाम् पुरतः प्रास्तौत्
sp007-001070_2-01-ayodhyAkAnDaH	दशरथस्य वचनम् अनुनिशम्य नितराम् सन्तुष्टाः ते स्वीयमामोदम् सूचयन्तः
sp007-001071_2-01-ayodhyAkAnDaH	मन्त्रिसामन्तदण्डनाथपुरोहितप्रजाप्रतिनिधीन् सर्वान् अधिकृतान् आहूय तेषाम् समक्षम्
sp007-001072_2-01-ayodhyAkAnDaH	प्रस्तावोऽयम् अनुमोदनीय इति राजकीयप्रक्रियाम् समसूचयन्
sp007-001073_2-01-ayodhyAkAnDaH	दशरथोऽपि तेषाम् सूचनाम् अङ्गीकृत्य समयम् निश्चित्य सर्वेभ्यः सभायाम् उपस्थातुम् आह्वानम् सम्प्रैषयत्
sp007-001074_2-01-ayodhyAkAnDaH	दशरथस्य आह्वानमङ्गीकृत्य सर्वे निश्चिते दिने समुपस्थिताः
sp007-001075_2-01-ayodhyAkAnDaH	तस्मिन् दिने सभा सर्वैराहूतैः सङ्कुला च समालक्ष्यत
sp007-001076_2-01-ayodhyAkAnDaH	सर्वेऽपि समुचितासनेषु उपविष्टाः महाराजस्य दशरथस्य आगमनम् निरीक्षमाणाः आसन्
sp007-001077_2-01-ayodhyAkAnDaH	अत्रान्तरे दशरथः वन्दिमागधैः तोष्टूयमाणः मन्त्रिपुरोहितदण्डनाथादिभिः अनुगम्यमानः सभाम् प्राविशत्
sp007-001078_2-01-ayodhyAkAnDaH	सिंहासनमारुह्य दशरथः सभामुद्दिश्य इत्थम् अकथयत्
sp007-001079_2-01-ayodhyAkAnDaH	अयि सभासदः अस्मत् आह्वानम् आदृत्य समागतेभ्यः तत्र भवद्भ्यः सर्वेभ्यः स्वागतम् व्याहरामि
sp007-001080_2-01-ayodhyAkAnDaH	भवताम् समेषाम् स्नेहेन आदरेण सामयिकसाहाय्येन च कुलक्रमागतमिदम् राज्यम् यथाशक्ति पालयामि
sp007-001081_2-01-ayodhyAkAnDaH	प्रजाः सर्वाः अपत्यनिर्विशेषाः मया सम्भाविताः
sp007-001082_2-01-ayodhyAkAnDaH	ताश्च तथैव मयि पितृप्रेम्णा सर्वथा अनुरक्ताः सन्ति
sp007-001083_2-01-ayodhyAkAnDaH	वार्धक्यमिदानीम् माम् बाधते
sp007-001084_2-01-ayodhyAkAnDaH	वयः अपि वानप्रस्थायैव माम् चोदयति
sp007-001085_2-01-ayodhyAkAnDaH	अतः राज्यपालनभारम् अमुम् मम ज्येष्ठपुत्रे यथान्यायम् श्रीरामे निक्षेप्तुमिच्छामि
sp007-001086_2-01-ayodhyAkAnDaH	सोऽपि सर्वथा राज्यभारवहनसमर्थ इति सर्वे भवन्तः जानन्त्येव
sp007-001087_2-01-ayodhyAkAnDaH	अतः रामम् यौवराज्ये अभिषेक्तुमिच्छामि यदि भवन्तः सर्वे अनुमोदन्ते
sp007-001088_2-01-ayodhyAkAnDaH	विषयम् अमुम् भवताम् समेषाम् समक्षम् प्रस्तोतुम् एव सर्वे भवन्तः समाकारिताः
sp007-001089_2-01-vanaspatayaH-shAntiH	एकदा मृतपुत्रदारबान्धवः कश्चन काष्ठोपजीवी देशान्तरम् गन्तुम् इच्छन् चित्रकूटमार्गेण प्रयाणम् कृतवान्
sp007-001090_2-01-ayodhyAkAnDaH	इच्छामो हि महाबाहुम् रघुवीरम् महाबलम्
sp007-001091_2-01-ayodhyAkAnDaH	गजेन महता यान्तम् रामम् छत्रावृताननम्
sp007-001092_2-01-ayodhyAkAnDaH	तम् देवदेवोपमम् आत्मजम् ते सर्वस्य लोकस्य हिते निविष्टम्
sp007-001093_2-01-ayodhyAkAnDaH	हिताय नः क्षिप्रम् उदारजुष्टम् मुदाभिषेक्तुम् वरद त्वमर्हसि
sp007-001094_2-01-ayodhyAkAnDaH	सर्वेऽपि ते दशरथमुखात् अमुम् प्रस्तावम् चिरात् निरीक्षन्ते स्म
sp007-001095_2-01-ayodhyAkAnDaH	चैत्रो मासः प्रवर्तते
sp007-001096_2-01-ayodhyAkAnDaH	मासममुम् सर्वशुभानामाकरम् मन्यन्ते ज्योतिर्विदः
sp007-001097_2-01-ayodhyAkAnDaH	अभीष्टः सङ्कल्पोऽपि विनाविलम्बम् साधनीयः
sp007-001098_2-01-ayodhyAkAnDaH	आलस्यात् अमृतमपि विषम् स्यादिति किल लोकोक्तिः
sp007-001099_2-01-ayodhyAkAnDaH	अतः यावच्छीघ्रम् मुहूर्तनिर्णयपुरस्सरम् अयमस्माकम् समेषाम् सङ्कल्पः सफलः यथा भवेत्
sp007-001100_2-01-ayodhyAkAnDaH	इदानीम् समाहूताः सर्वेऽपि यौवराज्यपट्टाभिषेकोत्सवे यथा च भागम् गह्णीयुः
sp007-001101_2-01-ayodhyAkAnDaH	रामम् अभिनन्दनेन सभाजयेयुः तथा समाचरणीयम् भवद्भिः इति आदिदेश
sp007-001102_2-01-ayodhyAkAnDaH	तेऽपि तृतीये दिवसे एव शुभम् मुहूर्तम् निरचिन्वन्
sp007-001103_2-01-ayodhyAkAnDaH	दशरथः सुमन्त्रम् सम्प्रेष्य रामम् स्वसम्मुखम् आनाय्य पुत्र सर्वेऽपि अयोध्यावासिनः
sp007-001104_2-01-ayodhyAkAnDaH	सामन्तदण्डनाथादयश्च त्वाम् यौवराज्ये अभिषेक्तुम् सम्मतिम् अदुः
sp007-001105_2-01-ayodhyAkAnDaH	वार्धक्येन पीड्यमानोऽहम् त्वयि एतद्राज्यभारम् स्थापयितुमिच्छामि
sp007-001106_2-01-ayodhyAkAnDaH	तव सामर्थ्यम् अहम् जानामि
sp007-001107_2-01-ayodhyAkAnDaH	तव पालने प्रजाः सर्वाः सुखिताः भवेयुः
sp007-001108_2-01-ayodhyAkAnDaH	राज्यम् सुभिक्षम् भवेत्
sp007-001109_2-01-ayodhyAkAnDaH	त्वदीयम् परिपालनम् समनन्तराणाम् मार्गदर्शकम् भवेत्
sp007-001110_2-01-ayodhyAkAnDaH	इक्ष्वाकुवंशप्रतिष्ठा च वर्धताम् अभिवर्धताम् इति स्वपादपद्मप्रणतम् रामम् आलिङ्ग्य आशीः पुरस्सरम् स्वाभिप्रायम् आवेदयत्
sp007-001111_2-01-ayodhyAkAnDaH	पितृवाक्य परिपालकः रामोऽपि पितुराज्ञेयमिति निश्चित्य सम्मतिम् ददौ
sp007-001112_2-01-ayodhyAkAnDaH	सपदि वार्तेयम् अन्तः पुरम् प्रविष्टा
sp007-001113_2-01-ayodhyAkAnDaH	श्रुतरामाभिषेकवृत्तान्ता कौसल्या वार्ताहरेभ्यः बहूनि उपायनानि अदात्
sp007-001114_2-01-ayodhyAkAnDaH	क्रमशः इयम् वार्ता वनम् दावाग्निरिव अयोध्याम् व्याप्ता
sp007-001115_2-01-ayodhyAkAnDaH	वार्तेयम् दशरथस्य प्रियतमया कैकेय्या न श्रुता
sp007-001116_2-01-ayodhyAkAnDaH	तद्रात्रौ दशरथेन बहवः दुःस्वप्नाः अनुभूताः आसन्
sp007-001117_2-01-ayodhyAkAnDaH	प्रातरेव सः दैवज्ञान् आहूय
sp007-001118_2-01-ayodhyAkAnDaH	स्वस्वप्नवृत्तान्तम् आवेदयत्
sp007-001119_2-01-ayodhyAkAnDaH	राजा राममानेतुम् सुमन्त्रम् प्रेषयामास
sp007-001120_2-01-ayodhyAkAnDaH	रामोऽपि सुमन्त्रेण सह पितृसमीपम् आगच्छत्
sp007-001121_2-01-ayodhyAkAnDaH	दशरथः रामम् इत्थम् अकथयत् पुत्र रात्रौ मया अनेके दुःस्वप्नाः अनुभूताः
sp007-001122_2-01-ayodhyAkAnDaH	एते च भाविविपत्सूका इति दैवज्ञाः कथयन्ति
sp007-001123_2-01-ayodhyAkAnDaH	सीतया सह त्वमस्याम् रात्रौ यथानियमम् उपवासेन दर्भशय्याम् अधिशयानः अप्रमत्तो भूत्वा
sp007-001124_2-01-ayodhyAkAnDaH	त्वयि विश्वस्तेषु सेवकेषु अप्रमत्तेषु तद्रक्षणे जागरूकः तिष्ठ
sp007-001125_2-01-ayodhyAkAnDaH	इदानीम् भरतोऽपि सुदूरे अस्ति
sp007-001126_2-01-ayodhyAkAnDaH	अतो अयमेव समुचितः समयः तवाभिषेकाय
sp007-001127_2-01-ayodhyAkAnDaH	कस्यापि दुष्टस्य प्रलोभनस्य वंशगता अपि भवितुमर्हन्ति
sp007-001128_2-01-ayodhyAkAnDaH	पितृभ्याम् पृथक्कर्तुम् केचन प्रयतेरन्
sp007-001129_2-01-ayodhyAkAnDaH	अतः जागरूको भव इति
sp007-001130_2-01-ayodhyAkAnDaH	पितुरिदम् वचनम् श्रुत्वा रामः आश्चर्यसागरे निममज्ज
sp007-001131_2-01-ayodhyAkAnDaH	एतावत्पर्यन्तम् भ्रातृषु एतादृशी काचित् स्वार्थभावना न कदाचिदपि अनुभूता
sp007-001132_2-01-ayodhyAkAnDaH	पिता तु भरतम् शङ्कते
sp007-001133_2-01-ayodhyAkAnDaH	तत्र कारणम् किम् स्यात् इति बहुधा वितर्कयन्नपि न किञ्चिदपि अजानात् रामः
sp007-001134_2-01-ayodhyAkAnDaH	यदि च भ्रातृषु कोऽपि राज्यमिच्छति तर्हि सानन्दम् तस्मै दातुम् सिद्ध एव सः
sp007-001135_2-01-ayodhyAkAnDaH	यतः सर्वे भ्रातरः राज्यार्हा इत्येव रामस्य चिन्तनमासीत्
sp007-001136_2-01-ayodhyAkAnDaH	भरतस्य परोक्षे स्वस्य यौवराज्याभिषेकम् रामः नेच्छत्येव
sp007-001137_2-01-ayodhyAkAnDaH	अथापि यत्किञ्चित् प्रतिकूलतया भाषणम् पितरि स्वस्य असाधुतायाः सूचकम् स्यादिति तेन तूष्णीम् स्थितमासीत्
sp007-001138_2-01-ayodhyAkAnDaH	दशरथस्य तथाविधचिन्तने तु कारणम् अस्त्येव
sp007-001139_2-01-ayodhyAkAnDaH	पूर्व सः कैकेय्यै वरद्वयम् अदात्
sp007-001140_2-01-ayodhyAkAnDaH	तद् वरद्वयम् अनन्तरम् यथासमयम् याचिष्ये इति कैकेयी उक्तवती
sp007-001141_2-01-ayodhyAkAnDaH	तद्वरद्वयम् एतावता कालेन न तया याचितम्
sp007-001142_2-01-ayodhyAkAnDaH	अतः सा कदापि किमपि याचितुम् शक्नोति
sp007-001143_2-01-ayodhyAkAnDaH	तदा तु अनिच्छता अपि तेन तद् याचितम् द्वयम् अङ्गीकरणीयम् एव स्यात्
sp007-001144_2-01-ayodhyAkAnDaH	तद्वरद्वयम् कैकेयी इदानीम् उपयुज्य पट्टाभिषेके विघ्नम् आचरेत् इति दशरथस्य अन्तरङ्गे भीतिः समुत्पन्ना
sp007-001145_2-01-ayodhyAkAnDaH	भरतोऽपि मातुर्वचनम् अङ्गीकृत्य तदर्थम् प्रयतेत
sp007-001146_2-01-ayodhyAkAnDaH	अन्यभ्रातृद्वयात् रामस्य कापि हानिर्नास्त्येव
sp007-001147_2-01-ayodhyAkAnDaH	अतः भरतादेव सः शङ्कते स्म
sp007-001148_2-01-ayodhyAkAnDaH	अत एव भरतस्य असान्निध्ये एव रामस्य यौवराज्याभिषेकः तेन कर्तुमिष्टः
sp007-001149_2-01-ayodhyAkAnDaH	अत एव अयम् पट्टाभिषेकविषयः कैकेय्यै अन्तिमक्षणे एव वक्तव्य इति च तस्य निर्णय आसीत्
sp007-001150_2-01-ayodhyAkAnDaH	अत एव सर्वम् निर्णीय अन्ते कैकेय्याः सविधे अगच्छत्
sp007-001151_2-01-ayodhyAkAnDaH	परन्तु भवितव्यताम् को वा अवरोद्धुम् शक्तः
sp007-001152_2-01-ayodhyAkAnDaH	पितुः सकाशात् रामः मातुः कौसल्यायाः समीपम् गतः
sp007-001153_2-01-ayodhyAkAnDaH	ते सर्वे रामागमनमेव प्रतीक्षन्ते स्म
sp007-001154_2-01-ayodhyAkAnDaH	रामम् दृष्ट्वा ते सर्वे अमन्दानन्दयुक्ताः बभूवुः
sp007-001155_2-01-ayodhyAkAnDaH	रामः मातरम् प्रणम्य पितुरादेशम् श्रावयामास
sp007-001156_2-01-ayodhyAkAnDaH	तदा हृष्टा कौसल्या राममालिङ्ग्य राम अतीव धन्याहम्
sp007-001157_2-01-ayodhyAkAnDaH	दैवम् अनुकूलमस्ति
sp007-001158_2-01-ayodhyAkAnDaH	त्वम् च यथा अजेयः चिरञ्जीवी प्रजापालनधुरन्धरश्च स्यात् तथा त्वाम् अनुगृह्णातु भगवान्
sp007-001159_2-01-ayodhyAkAnDaH	भवतः यशः सर्वासु दिक्षु व्याप्तम् भविष्यति
sp007-001160_2-01-ayodhyAkAnDaH	इक्ष्वाकुतारापथे भवान् ध्रुवतारकैव भविष्यति
sp007-001161_2-01-ayodhyAkAnDaH	सहधर्मचारिणी सीता सर्वे भ्रातरश्च भवन्तम् सर्वदा सर्वथा च अनुसरिष्यन्ति
sp007-001162_2-01-ayodhyAkAnDaH	ततः रामः सुमित्रायाः मातुः अपि पादौ जग्राह
sp007-001163_2-01-ayodhyAkAnDaH	सापि सानन्दम् आशीर्भिः रामम् समेधयामास
sp007-001164_2-01-ayodhyAkAnDaH	ततश्च रामः समन्दहासम् लक्ष्मणमातोष्य सीतया सह अनन्तरकार्याय स्वान्तः पुरम् ययौ
sp007-001165_2-01-ayodhyAkAnDaH	रामस्य हि द्वितीयम् हृदयम् लक्ष्मणः
sp007-001166_2-01-ayodhyAkAnDaH	अतः सः यौवराज्याभिषेकस्य निर्विघ्नसमाप्तये भगवन्तम् प्रार्थितवान्
sp007-001167_2-01-ayodhyAkAnDaH	सीताप्येतत् सर्व स्वप्न इव अमन्यत
sp007-001168_2-01-ayodhyAkAnDaH	वसिष्ठः रामस्य अन्तः पुरम् गत्वा सुस्नाताभ्याम् सीतारामाभ्याम् कुलदैवताराधनम् कारयित्वा
sp007-001169_2-01-ayodhyAkAnDaH	आवश्यकमन्त्रोपदेशपूर्वकम् उपवासव्रतम् ताभ्याम् अन्वस्थापयत्
sp007-001170_2-01-ayodhyAkAnDaH	श्वस्तनशुभकार्यम् निमित्तीकृत्य राजमार्गाः सर्वे ध्वजैः
sp007-001171_2-01-ayodhyAkAnDaH	विविधवर्णपताकाभिः रङ्गवल्लीभिः च अलङ्क्रियमाणाः आसन्
sp007-001172_2-01-ayodhyAkAnDaH	पौराश्च सोत्साहम् सकोलाहलम् च तत्र अहमहमिकया भागम् गह्णन्तः आसन्
sp007-001173_2-01-ayodhyAkAnDaH	अयम् च पौराणाम् कलकलः कैकेय्याः प्रियदास्याः मन्थरायाः श्रवणपथम् गतः
sp007-001174_2-01-ayodhyAkAnDaH	सा च प्रासादमारुह्य राजमार्गेषु आनन्दपरवशम् जनसन्दोहम् अपश्यत्
sp007-001175_2-01-ayodhyAkAnDaH	ततः प्रासादम् अवरुह्य मार्गे क्रीडन्तीम् काञ्चन बालाम् आहूय अपृच्छत्
sp007-001176_2-01-ayodhyAkAnDaH	बाले अस्य कोलाहलस्य कारणम् किमिति जानाति भवती इति
sp007-001177_2-01-ayodhyAkAnDaH	सापि बाला रामस्य यौवराज्यपट्टाभिषेकवार्ताम् तस्यै अश्रावयत्
sp007-001178_2-01-ayodhyAkAnDaH	मन्थरा
sp007-001179_2-01-ayodhyAkAnDaH	मन्थराचैषा असूयायाः प्रतिरूपम्
sp007-001180_2-01-ayodhyAkAnDaH	कुब्जा कुरूपा वक्रबुद्धिश्च
sp007-001181_2-01-ayodhyAkAnDaH	कैकेय्या सहैव तस्याः पितृगहात् तस्याः साहाय्यार्थम् आगता
sp007-001182_2-01-ayodhyAkAnDaH	कैकेय्याः स्वार्थसिद्ध्यै प्रयतनम् समये तस्याः उद्बोधनम् च अस्याः कार्यम्
sp007-001183_2-01-ayodhyAkAnDaH	इयम् तु केवलम् कैकेयीम् भरतम् च आत्मीयतया मन्यते
sp007-001184_2-01-ayodhyAkAnDaH	अतः तयोः हितस्य चिन्तनमेव तस्याः लक्ष्यम्
sp007-001185_2-01-ayodhyAkAnDaH	अनेन आत्मीयस्य भरतस्य तस्य मातुः कैकेय्याश्च हानिरित्येव सा अमन्यत
sp007-001186_2-01-ayodhyAkAnDaH	दशरथस्य पत्नीषु तिसृषु कैकेय्याम् एव आदरः महान्
sp007-001187_2-01-ayodhyAkAnDaH	यदि च रामः राजा भविष्यति तर्हि राजमातृरूपेण कौसल्याया एव आदरः स्यात्
sp007-001188_2-01-ayodhyAkAnDaH	कैकेय्या वा भरतस्य वा नाम अपि न श्रूयेतेति तस्याः चिन्तनम्
sp007-001189_2-01-ayodhyAkAnDaH	रामपट्टाभिषेकेण कैकेयी भरतश्च उन्नतस्थानात् अधः पातालम् नीयमानाविति तस्याः दुश्चिन्तनम् आसीत्
sp007-001190_2-01-ayodhyAkAnDaH	दासदासीजनः स्वस्वामिसमुन्नतिम् एव काङ्क्षते
sp007-001191_2-01-ayodhyAkAnDaH	तत्र औचित्यानौचित्यविचारः न तेषाम् कार्यम्
sp007-001192_2-01-ayodhyAkAnDaH	मन्थरापि एतादृशदासीजनेषु अन्यतमा
sp007-001193_2-01-ayodhyAkAnDaH	ततश्च सा रामपट्टाभिषेकम् असहमाना विचलितमनाः सद्य एव कैकेय्याः अन्तः पुरम् प्राविशत्
sp007-001194_2-01-ayodhyAkAnDaH	तस्मिन् समये कैकेयी सुखनिद्राम् अनुभवति स्म
sp007-001195_2-01-ayodhyAkAnDaH	सा च क्षणमपि विलम्बम् असहमाना निद्राणाम् कैकेयीम् सखि उत्तिष्ठोत्तिष्ठ भाग्यहीनासि
sp007-001196_2-01-ayodhyAkAnDaH	नायम् निद्रायाः समयः इति उच्चैः आक्रोशन्ती जागरयामास
sp007-001197_2-01-ayodhyAkAnDaH	तस्याः तादृशस्य असहनस्य क्रोधस्य च हेतुम् अजानन्ती कैकेयी भीतभीता बभूव
sp007-001198_2-01-ayodhyAkAnDaH	पयोमुखविषकुम्भेन भवत्याः भर्त्रा वञ्चिता त्वम्
sp007-001199_2-01-ayodhyAkAnDaH	तव पुत्रम् भरतम् अयोध्यातः सुदूरम् मातुलगृहम् सम्प्रेष्य
sp007-001200_2-01-ayodhyAkAnDaH	तस्य परोक्षे रामस्य पट्टाभिषेकम् चिकीर्षुरस्ति अयम् वृद्धः
sp007-001201_2-01-ayodhyAkAnDaH	अयम् विषयः भवत्यापि नैतावत्पर्यन्तम् ज्ञातः किल
sp007-001202_2-01-ayodhyAkAnDaH	किमर्थम् राजा अस्मभ्यम् अमुम् गोपयति
sp007-001203_2-01-ayodhyAkAnDaH	अस्ति किञ्चित् कौटिल्यम् राज्ञः मनसि
sp007-001204_2-01-ayodhyAkAnDaH	अद्य त्वाम् दृष्ट्वा द्रवति मे हृदयम्
sp007-001205_2-01-ayodhyAkAnDaH	यद्येवम् मूका भवसि तर्हि आजीवनम् इयम् एव अवस्था स्यात्
sp007-001206_2-01-ayodhyAkAnDaH	तस्माज्जागृहि
sp007-001207_2-01-ayodhyAkAnDaH	कर्तव्यम् निश्चिनु इति
sp007-001208_2-01-ayodhyAkAnDaH	कैकेय्याः मनः निर्मलमासीत्
sp007-001209_2-01-ayodhyAkAnDaH	अतः रामपट्टाभिषेकवार्ताम् श्रुत्वा सा परमानन्दपरवशा आसीत्
sp007-001210_2-01-ayodhyAkAnDaH	मन्थरा स्वस्यामनुरागेण एवम् वदतीति मत्त्वा
sp007-001211_2-01-ayodhyAkAnDaH	तस्याः अज्ञानम् मनसि एव हसन्ती स्वकण्ठगतम् रत्नहारम् अवमुच्य मन्थरायै ददती
sp007-001212_2-01-ayodhyAkAnDaH	रामे वा भरते वाहम् विशेषम् नोपलक्षये
sp007-001213_2-01-ayodhyAkAnDaH	तस्मात्तुष्टास्मि यद्राजा रामम् राज्ये अभिषेक्ष्यति
sp007-001214_2-01-ayodhyAkAnDaH	इति मनसि विचिन्त्य कैकेयी ताम् इत्थम् अकथयत्
sp007-001215_2-01-ayodhyAkAnDaH	सखि रामस्य पट्टाभिषेकवार्ता भवत्या श्राविता
sp007-001216_2-01-ayodhyAkAnDaH	स्वीकुरु इमम् रत्नहारम्
sp007-001217_2-01-ayodhyAkAnDaH	इदानीम् मया महान् आनन्दः अनुभूयते
sp007-001218_2-01-ayodhyAkAnDaH	रामः कुमारेषु सर्वेषु ज्येष्ठः
sp007-001219_2-01-ayodhyAkAnDaH	प्रजाः च तस्मिन् स्निह्यन्ति
sp007-001220_2-01-ayodhyAkAnDaH	अतः तस्यैव अभिषेकयोग्यता
sp007-001221_2-01-ayodhyAkAnDaH	स च यथा स्वमातरि कौसल्यायाम् वर्तते ततोऽप्यधिकम् मयि वर्तते आदरेण
sp007-001222_2-01-ayodhyAkAnDaH	ममापि भरतादपि रामे एव प्रीतिरधिका
sp007-001223_2-01-ayodhyAkAnDaH	राजा भूत्वा रामः मातॄः भ्रातॄन् परिवारम् प्रजाश्च यथोचितम् सम्मानयन् कौसलान् पालयिष्यति
sp007-001224_2-01-ayodhyAkAnDaH	तस्य पालनम् च समेषाम् आदर्शप्रायम् भविष्यति इति
sp007-001225_2-02-ayodhyAkAnDaH_a	दुर्मन्त्रणम्
sp007-001226_2-02-ayodhyAkAnDaH_a	एतानि वाक्यानि मन्थरायै न रोचन्त एव
sp007-001227_2-02-ayodhyAkAnDaH_a	सा स्वोद्वेगम् कैकेयी न ज्ञातवतीति विचिन्त्य कैकेयीम् पुनरित्थम् अवदत्
sp007-001228_2-02-ayodhyAkAnDaH_a	सखि केकयराजपुत्रि त्वमत्यन्तम् बालासि
sp007-001229_2-02-ayodhyAkAnDaH_a	फलभ्रान्त्या दीपे पतितः शलभ इव
sp007-001230_2-02-ayodhyAkAnDaH_a	मृगयूनाम् मायया जाले पतितः मृग इव
sp007-001231_2-02-ayodhyAkAnDaH_a	बडिशभक्ष्याशया वञ्चितः मत्स्य इव त्वम् तव भर्त्रा वञ्चितासि
sp007-001232_2-02-ayodhyAkAnDaH_a	आपद्ध्रदे कण्ठदघ्नम् निमग्नासि
sp007-001233_2-02-ayodhyAkAnDaH_a	त्वामुद्धर्तुमेवागता अहम्
sp007-001234_2-02-ayodhyAkAnDaH_a	शृणु सावधाना मद्वाक्यम्
sp007-001235_2-02-ayodhyAkAnDaH_a	यदा रामो राजा भवति तदा भरतम् राज्यात् निष्कासयिष्यति
sp007-001236_2-02-ayodhyAkAnDaH_a	यतः एकस्मिन् देशे राजद्वयपालनम् शक्यम् वा
sp007-001237_2-02-ayodhyAkAnDaH_a	एतावत्पर्यन्तम् राज्ञः अत्यन्तप्रेयसी त्वमसि
sp007-001238_2-02-ayodhyAkAnDaH_a	अद्य तु तत्प्रेम न दृश्यते
sp007-001239_2-02-ayodhyAkAnDaH_a	इतः परमपि तस्य प्रेम्णः अवकाशो नास्तिप्राय एव यदि रामो राजा भविष्यति
sp007-001240_2-02-ayodhyAkAnDaH_a	अतः प्रार्थये भवतीम्
sp007-001241_2-02-ayodhyAkAnDaH_a	शृणु मद्वाक्यम्
sp007-001242_2-02-ayodhyAkAnDaH_a	कुटिलेषु कौटिल्यमेव नीतिः
sp007-001243_2-02-ayodhyAkAnDaH_a	अतः अस्माभिः काचित् कूटनीतिः आश्रयणीया
sp007-001244_2-02-ayodhyAkAnDaH_a	यत्प्रभावेण रामः वनम् समाश्रयेत् भवत्याः पुत्रः यौवराज्ये अभिषिक्तश्च भवेत् इति
sp007-001245_2-02-ayodhyAkAnDaH_a	विकल्पः सङ्कल्पस्य
sp007-001246_2-02-ayodhyAkAnDaH_a	एतावत्पर्यन्तम् अनुभूतः आनन्दः सपदि अन्तर्हितः
sp007-001247_2-02-ayodhyAkAnDaH_a	तत्स्थाने दैन्यम् भीतिः विषादश्च आविर्भूतानि
sp007-001248_2-02-ayodhyAkAnDaH_a	स्वपुत्रस्य रामात् विपदेवेति सा निश्चिकाय
sp007-001249_2-02-ayodhyAkAnDaH_a	शरीरम् चकम्प
sp007-001250_2-02-ayodhyAkAnDaH_a	उपायः कोऽपि नास्फुरत्
sp007-001251_2-02-ayodhyAkAnDaH_a	चञ्चलम् मनः रागद्वेषयोः निलयमासीत्
sp007-001252_2-02-ayodhyAkAnDaH_a	हृदयम् विषाक्तमासीत्
sp007-001253_2-02-ayodhyAkAnDaH_a	तदा सा भर्तारमेव शङ्कितुमारब्धवती
sp007-001254_2-02-ayodhyAkAnDaH_a	पित्तरोगिणः सर्वम् पीतमिव दशरथस्य सर्वा प्रवृत्तिः प्रेम च कापट्यपूर्ण इव तयान्वभूयेताम्
sp007-001255_2-02-ayodhyAkAnDaH_a	अथ दीनदीना कैकेयी कुब्जामित्थमुक्तवती सखि विचार्यमाणे भवत्याः चिन्तनम् एव सत्यमिव भाति
sp007-001256_2-02-ayodhyAkAnDaH_a	पुरुषाः वञ्चका एव
sp007-001257_2-02-ayodhyAkAnDaH_a	राजापि तथा
sp007-001258_2-02-ayodhyAkAnDaH_a	अन्यथा मयि अत्यन्तप्रेमवान् सः राजपट्टाभिषेकवार्ताम् मत्तः कुतो गोपयति
sp007-001259_2-02-ayodhyAkAnDaH_a	भरतम् सुदूरम् सम्प्रेष्य तत्परोक्षे किमर्थमेवम् निर्णयति
sp007-001260_2-02-ayodhyAkAnDaH_a	परन्त्विदानीम् मामनुक्त्वा एव न अपितुमत्तः विषयम् अमुम् गोपितुम् प्रयत्नम् कृतवान्
sp007-001261_2-02-ayodhyAkAnDaH_a	भरतायापि वार्ता न प्रेषिता
sp007-001262_2-02-ayodhyAkAnDaH_a	वस्तुतः स आह्नातव्य आसीत्
sp007-001263_2-02-ayodhyAkAnDaH_a	इदानीमहम् किम् कर्तव्यतामूढास्मि इति
sp007-001264_2-02-ayodhyAkAnDaH_a	कैकेय्याम् परिवर्तनम् दृष्ट्वा मन्थरा सन्तुष्टा
sp007-001265_2-02-ayodhyAkAnDaH_a	इतोऽपि पूर्णपरिवर्तनाय कश्चन समयः अपेक्षित इति सा अमन्यत
sp007-001266_2-02-ayodhyAkAnDaH_a	यतः इदानीमपि कैकेय्याः मनः चञ्चलमेव दृश्यते
sp007-001267_2-02-ayodhyAkAnDaH_a	कार्यनिश्चयाय यत् दार्ढ्यम् अपेक्षितम् तन्न दृष्टम्
sp007-001268_2-02-ayodhyAkAnDaH_a	अतः कैकेय्याः वचनम् श्रुत्वापि मन्थरा दीर्घम् निश्वस्य तूष्णीम् बभूव
sp007-001269_2-02-ayodhyAkAnDaH_a	पुनः कैकेयी सखि कपटप्रेम प्रदर्शयता वञ्चनाचतुरेण राज्ञा सर्वथा वञ्चितास्मि
sp007-001270_2-02-ayodhyAkAnDaH_a	इदानीम् मम भवतीम् विना को वान्यः साहाय्यार्थम् भविष्यति
sp007-001271_2-02-ayodhyAkAnDaH_a	भवत्या तु समये एव सर्वम् सम्यग् आघ्रातम्
sp007-001272_2-02-ayodhyAkAnDaH_a	यदि समयेऽस्मिन् भवती अपि तूष्णीमेव अस्थास्यत् आवयोः अधोगतिरेवाभविष्यत्
sp007-001273_2-02-ayodhyAkAnDaH_a	समये मामुद्बोध्य महान्तम् उपकारम् कृतवती
sp007-001274_2-02-ayodhyAkAnDaH_a	इदानीम् अस्मान् अमुम् विपत्सागरम् तारयितुम् योग्यः कश्चन उपायः अपेक्षितः
sp007-001275_2-02-ayodhyAkAnDaH_a	मम तु सर्वम् शून्यम् भासते
sp007-001276_2-02-ayodhyAkAnDaH_a	न किञ्चित् स्फुरति
sp007-001277_2-02-ayodhyAkAnDaH_a	अतः भवती एव शरणम्
sp007-001278_2-02-ayodhyAkAnDaH_a	कमपि उपायम् समालोचय येनाहम् मम भरतश्च रक्षितौ स्याताम्
sp007-001279_2-02-ayodhyAkAnDaH_a	इति मन्थराम् प्रार्थितवती
sp007-001280_2-02-ayodhyAkAnDaH_a	स्ववचोवागुरायाम् कैकेयी सम्यगेवापतत् इति मन्थरा नितराम् सन्तुष्टा
sp007-001281_2-02-ayodhyAkAnDaH_a	भाविकार्याय अपेक्षितम् कैकेय्याम् शनैः शनैः जायमानम् परिवर्तनम् तस्याः सन्तोषाय आसीत्
sp007-001282_2-02-ayodhyAkAnDaH_a	अथापि मन्थरायाः मनसि कश्चन सन्देहः आसीत्
sp007-001283_2-02-ayodhyAkAnDaH_a	राजा दशरथः समागत्य सान्त्वनपूर्वकम् प्रियवचनैः कैकेयीम् पुनः स्वकार्यानुकूलाम् कुर्यादिति
sp007-001284_2-02-ayodhyAkAnDaH_a	रामस्य साम्मुख्ये अपि कैकेयी स्वकार्यसाधने विचलिता न स्यात्
sp007-001285_2-02-ayodhyAkAnDaH_a	एवम् समालोचयन्ती सा पुनः तूष्णीमेवास्त
sp007-001286_2-02-ayodhyAkAnDaH_a	मन्थरायाः मौनम् कैकेय्याम् उद्वेगम् वर्धयति स्म
sp007-001287_2-02-ayodhyAkAnDaH_a	भावि सर्वम् शून्यमिव तया अलक्ष्यत
sp007-001288_2-02-ayodhyAkAnDaH_a	सा आत्मानम् कौसल्यायाः परिचारिकेवामन्यत
sp007-001289_2-02-ayodhyAkAnDaH_a	भरतस्तु रामेण राज्यान् निष्कासित इति च तया समभावि
sp007-001290_2-02-ayodhyAkAnDaH_a	एतादृशैः मानसिकविकल्पैः बहुदुःखमनुभवन्ती सा प्रतिकर्तुम् दृढचित्ता बभूव
sp007-001291_2-02-ayodhyAkAnDaH_a	कथमपि भरत एव राज्ये अभिषेक्तव्य इति निश्चयम् कृतवती
sp007-001292_2-02-ayodhyAkAnDaH_a	मन्थरा तु कैकेय्याः भावोद्वेगम् तस्याः मनसि जायमानम् विक्षोभम् च सम्यग् आघ्रातवती
sp007-001293_2-02-ayodhyAkAnDaH_a	इदानीम् कैकेयी कार्यसाधनाय सर्वथा सिद्धेति सामन्यत
sp007-001294_2-02-ayodhyAkAnDaH_a	अथापि तूष्णीमेवासीत्
sp007-001295_2-02-ayodhyAkAnDaH_a	मन्थरायाः मौनम् असहमाना कैकेयी पुनः पुनः ताम् समुचित उपायाय प्रार्थितवती
sp007-001296_2-02-ayodhyAkAnDaH_a	तदा मन्थरा कैकेयीम् प्रति सखि मा भैषीः
sp007-001297_2-02-ayodhyAkAnDaH_a	स्मरति न किम् पुरा दण्डकारण्ये शम्बरासुरेण सह देवानाम् युद्धम् भविष्यति
sp007-001298_2-02-ayodhyAkAnDaH_a	तत्र देवानाम् साहाय्यार्थम् भवतीद्वितीयः राजा दशरथः गमिष्यति
sp007-001299_2-02-ayodhyAkAnDaH_a	तस्मिंश्च राज्ञि व्रणिते मूर्च्छिते च भवती उपचारम् करिष्यति
sp007-001300_2-02-ayodhyAkAnDaH_a	तेन उपचारेण सन्तुष्टः राजा वरद्वयम् दास्यति
sp007-001301_2-02-ayodhyAkAnDaH_a	तच्च वरद्वयम् समये याचिष्यत इति भवती वक्ष्यति तच्च राजा अङ्गीकरिष्यति
sp007-001302_2-02-ayodhyAkAnDaH_a	एष सर्वोऽपि वृत्तान्तः भवत्या एव असकृत् श्रावितः
sp007-001303_2-02-ayodhyAkAnDaH_a	नैतावता तद्वयम् भवत्या प्रार्थितम्
sp007-001304_2-02-ayodhyAkAnDaH_a	इदानीम् तद्वरद्वयप्रार्थनाय अवसरः प्राप्तः
sp007-001305_2-02-ayodhyAkAnDaH_a	तयोरेकेन रामस्य वनवासः द्वितीयेन भरतस्य राज्याभिषेकश्च याचितव्यः
sp007-001306_2-02-ayodhyAkAnDaH_a	इक्ष्वाकवः वाचि नियताः नान्यथाकर्तुम् उत्सहन्ते
sp007-001307_2-02-ayodhyAkAnDaH_a	रामे प्रेम्णा दशरथः स्ववचः उल्लङ्घितुम् इच्छति चेदपि रामः पित्रा दत्तम् वचनम् पालयितुमेव सिद्धो भविष्यति
sp007-001308_2-02-ayodhyAkAnDaH_a	परन्तु आन्तम् भवत्या दृढचित्तया भाव्यम्
sp007-001309_2-02-ayodhyAkAnDaH_a	अन्यथा सर्वोऽपि प्रयासः भस्मनि हुतम् आज्यमिव निष्फलः भविष्यति इत्युक्तवती
sp007-001310_2-02-ayodhyAkAnDaH_a	मन्थरायाः उपायः कैकेय्यै अरोचत
sp007-001311_2-02-ayodhyAkAnDaH_a	उपायान्तरम् तु नास्ति इत्येव निर्णीतम् तया
sp007-001312_2-02-ayodhyAkAnDaH_a	कार्यसाफल्यपर्यन्तम् कठोरता समाश्रयणीयेत्येव निश्चितम् तया
sp007-001313_2-02-ayodhyAkAnDaH_a	दुराशापीडितः किम् वा न कुर्यात् इति आर्योक्तिः सत्या जाता
sp007-001314_2-02-ayodhyAkAnDaH_a	मन्थराम् तु भरतस्य आत्मनश्च संरक्षणार्थम् अवतीर्णाम् देवताम् एव सा अमन्यत
sp007-001315_2-02-ayodhyAkAnDaH_a	तथैव ताम् बहुधा संस्तुत्य तया सूचितेन प्रकारेण समाचरितुम् संसिद्धा बभूव कैकेयी
sp007-001316_2-02-ayodhyAkAnDaH_a	तदा मन्थरा कैकेयीम् इत्थम् अवोचत्
sp007-001317_2-02-ayodhyAkAnDaH_a	पुत्रि सर्वाण्याभरणानि निर्मुच्य पुरातनीम् मलिनाम् शाटीम् परिधाय रुदन्ती विकीर्णकेशा भूमावेव शयाना आतिष्ठ
sp007-001318_2-02-ayodhyAkAnDaH_a	तथाविधाम् क्रोधाविष्टाम् भवतीम् अनुनेतुम् कामपरवशः भूपतिः अवश्यमेव प्रयत्नम् करिष्यति
sp007-001319_2-02-ayodhyAkAnDaH_a	पुरुषाः सहजता एव
sp007-001320_2-02-ayodhyAkAnDaH_a	कामपरवशाः भवन्ति
sp007-001321_2-02-ayodhyAkAnDaH_a	ते हि स्त्रीलोलाः विवेकशून्याः सन्तः भाव्यनर्थादिकम् आलोचयितुम् न प्रभवन्ति
sp007-001322_2-02-ayodhyAkAnDaH_a	कान्तावशाः ते साधु असाधु वा किमपि कर्तुम् सिद्धा एव भवन्ति
sp007-001323_2-02-ayodhyAkAnDaH_a	राजापि तादृश एव
sp007-001324_2-02-ayodhyAkAnDaH_a	अतः त्वाम् बहुधा अनुनेतुम् प्रयतिष्यते
sp007-001325_2-02-ayodhyAkAnDaH_a	त्वम् तु स्वाभीष्टसाधनपर्यन्तम् क्रोधम् मा त्यज
sp007-001326_2-02-ayodhyAkAnDaH_a	स्वकार्यनिर्वाहाय तम् आयत्तम् कुरु
sp007-001327_2-02-ayodhyAkAnDaH_a	भवत्याः किमपि कष्टम् न भविष्यति
sp007-001328_2-02-ayodhyAkAnDaH_a	मम प्राणान् पणीकृत्यापि अप्रमत्ता सती भवतीम् रक्षिष्यामि
sp007-001329_2-02-ayodhyAkAnDaH_a	तवाभीष्टसाधनाय अयमेव समयः इति
sp007-001330_2-02-ayodhyAkAnDaH_a	अद्य कैकेय्यपि तथाविधैवासीत्
sp007-001331_2-02-ayodhyAkAnDaH_a	राजा दशरथः ताम् रात्रिम् यथावत् कैकेय्याः अन्तः पुरे एव सुखेन नेतुमैच्छत्
sp007-001332_2-02-ayodhyAkAnDaH_a	रामपट्टाभिषेकपर्यन्तम् तेन तत्र न गन्तव्यमासीत्
sp007-001333_2-02-ayodhyAkAnDaH_a	अथापि सः तत्र गतवान्
sp007-001334_2-02-ayodhyAkAnDaH_a	भवितव्यता बलीयसी
sp007-001335_2-02-ayodhyAkAnDaH_a	प्रायः समापन्नविपत्तिकाले धियोऽपि पुंसाम् मलिनीभवन्तीति किल आर्योक्तिः
sp007-001336_2-02-ayodhyAkAnDaH_a	मन्थरया यथा समालोचितम् तथैव सर्वम् जायमानमासीत्
sp007-001337_2-02-ayodhyAkAnDaH_a	कैकेय्याः अन्तः पुरम् प्रविष्टेन दशरथेन बहूनि दुर्निमित्तानि अनुभूतानि
sp007-001338_2-02-ayodhyAkAnDaH_a	यदा यदा सः कैकेय्याः अन्तः पुरम् प्रविशति स्म
sp007-001339_2-02-ayodhyAkAnDaH_a	तदा तदा कैकेयी स्मेरमुखी सम्मुखमागत्य स्वागतम् व्याहरन्ती तम् अन्तः नयति स्म
sp007-001340_2-02-ayodhyAkAnDaH_a	परन्तु अद्य सा न आगता
sp007-001341_2-02-ayodhyAkAnDaH_a	न केवलम् सा तस्याः नैकापि परिचारिका दशरथस्य सम्मुखमागता
sp007-001342_2-02-ayodhyAkAnDaH_a	विभ्रान्तचित्तः सः तामन्विष्यन् शयनगृहम् अगच्छत्
sp007-001343_2-02-ayodhyAkAnDaH_a	तत्रापि प्रकाशः सम्यक् नासीत्
sp007-001344_2-02-ayodhyAkAnDaH_a	कुत्रापि कोणे अल्पः दीपः कृच्छ्रेण ज्वलति स्म
sp007-001345_2-02-ayodhyAkAnDaH_a	सर्वम् तत् शयनमन्दिरम् अन्धकारावृतमिव आसीत्
sp007-001346_2-02-ayodhyAkAnDaH_a	तत्र कैकेयीम् अन्विष्यता तेन भूमौ शयाना काचित् स्त्रीमूर्तिः दृष्टा
sp007-001347_2-02-ayodhyAkAnDaH_a	सा च मलिनवस्त्रधारिणी मुखम् केशजालैराच्छाद्य शनैः शनैः रुदन्ती आसीत्
sp007-001348_2-02-ayodhyAkAnDaH_a	समीपम् गतेन तेन सा कैकेयी एव इति ज्ञातम्
sp007-001349_2-02-ayodhyAkAnDaH_a	तादृशीम् ताम् दृष्ट्वा राजा शोकाकुलः आसीत्
sp007-001350_2-02-ayodhyAkAnDaH_a	सद्य एव तस्याम् अपराद्धरि क्रोधः सञ्जातः
sp007-001351_2-02-ayodhyAkAnDaH_a	ब्रूहि सत्वरम्
sp007-001352_2-02-ayodhyAkAnDaH_a	इयम् भवत्याः स्थितिः माम् अतीव बाधते इत्यपृच्छत्
sp007-001353_2-02-ayodhyAkAnDaH_a	कैकेयी तु किमपि अनुक्त्वा विलपन्ती एव आसीत्
sp007-001354_2-02-ayodhyAkAnDaH_a	स्त्रियस्तु वञ्चनापटवः
sp007-001355_2-02-ayodhyAkAnDaH_a	अतः राजा तस्य कपटरोदनादिकम् सत्यमित्येव मन्यमानः पुनस्ताम् इत्थम् बभाषे
sp007-001356_2-02-ayodhyAkAnDaH_a	प्रिये किमर्थम् तूष्णीम् तिष्ठसि
sp007-001357_2-02-ayodhyAkAnDaH_a	किमस्ति ममैवापराधः कश्चित् यः भवतीम् इत्थम् बाधते
sp007-001358_2-02-ayodhyAkAnDaH_a	मया तु ज्ञात्वा त्वयि किमपि नापराद्धम्
sp007-001359_2-02-ayodhyAkAnDaH_a	अथाज्ञात्वा किमपि कृतम् तर्हि कथय
sp007-001360_2-02-ayodhyAkAnDaH_a	तत्समीकरणाय अवश्यम् प्रयतिष्ये
sp007-001361_2-02-ayodhyAkAnDaH_a	शपे रामेण
sp007-001362_2-02-ayodhyAkAnDaH_a	इदानीमेव भवदीयम् अभीष्टम् निर्वर्तयितुम् सिद्धोऽयम् जनः
sp007-001363_2-02-ayodhyAkAnDaH_a	आज्ञापये इति पुनःपुनः ताम् सान्त्वयितुम् प्रयतितवान्
sp007-001364_2-02-ayodhyAkAnDaH_b	कैकेयी राज्ञः मुखात् एतादृशम् वचनमेव इच्छति स्म
sp007-001365_2-02-ayodhyAkAnDaH_b	ततश्च कैकेयी अन्तरङ्गे सन्तोषम् अनुभवन्ती बहिः दुःखम् नाटयन्ती
sp007-001366_2-02-ayodhyAkAnDaH_b	आर्यपुत्र पुरुषाः स्वकार्यसिद्ध्यर्थम् स्त्रियः वशीकर्तुम् च बहूनि वाग्दानानि कुर्वन्ति
sp007-001367_2-02-ayodhyAkAnDaH_b	पश्चाच्च वाग्दानभङ्गायैव यतन्ते
sp007-001368_2-02-ayodhyAkAnDaH_b	दत्ते वचसि अनवस्थानमेव तेषाम् नैजम्
sp007-001369_2-02-ayodhyAkAnDaH_b	भवानपि पुरुष एव
sp007-001370_2-02-ayodhyAkAnDaH_b	अतः भवान् मदीयाम् कामनाम् पूरयिष्यतीति विश्वासो नास्ति
sp007-001371_2-02-ayodhyAkAnDaH_b	यदि भवान् इच्छति तर्हि दद्यात्
sp007-001372_2-02-ayodhyAkAnDaH_b	नो चेत् स्वकरवालस्य माम् अतिथिम् कुर्यात्
sp007-001373_2-02-ayodhyAkAnDaH_b	मन्थरा तत्रैव कुत्रचित् निलीय सर्वम् परिशीलयति स्म
sp007-001374_2-02-ayodhyAkAnDaH_b	तस्याः उपायः फलितः
sp007-001375_2-02-ayodhyAkAnDaH_b	बद्धः मन्थरायाः उपायवागुरायाम् राजा
sp007-001376_2-02-ayodhyAkAnDaH_b	इदानीमपि तस्य मनसि कैकेय्याम् सन्देहो न जातः
sp007-001377_2-02-ayodhyAkAnDaH_b	कामुकत्वम् सर्वम् विस्मारयति
sp007-001378_2-02-ayodhyAkAnDaH_b	राजा च पुनः प्रियतमपुत्रे रामे एव दिव्यम् कृत्वा तस्याः कामनाम् अज्ञात्वैव सम्पादयितुम् सिद्धः आसीत्
sp007-001379_2-02-ayodhyAkAnDaH_b	तदा कैकेयी अश्रूणि प्रमार्जन्ती धीरधीरा शनैः शनैः राजानम् इत्थम् अकथयत्
sp007-001380_2-02-ayodhyAkAnDaH_b	प्रभो अन्येन केनापि मम नास्ति विपत्
sp007-001381_2-02-ayodhyAkAnDaH_b	पुरा शम्बरेण सह प्रवृत्ते युद्धे भवता मह्यम् वरद्वयम् दत्तम्
sp007-001382_2-02-ayodhyAkAnDaH_b	अहमपि मम इच्छानुसारम् समये ग्रहीष्यामि इति उक्तवती तदा
sp007-001383_2-02-ayodhyAkAnDaH_b	किम् तत् स्मर्यते इति
sp007-001384_2-02-ayodhyAkAnDaH_b	तदा राजापि तत्सत्यमेव इत्यङ्गीचकार
sp007-001385_2-02-ayodhyAkAnDaH_b	तच्छ्रुत्वा पुनः कैकेयी तम् प्रति एवमवोचत् राजन् मम अभीष्टः सफलः भविष्यतीति अद्यैव त्वया रामे दिव्यम् कृत्वा वाक् दत्ता खलु
sp007-001386_2-02-ayodhyAkAnDaH_b	सर्वे देवाः भूतपञ्चकम् च तव दिव्यस्य साक्षीभूतानि
sp007-001387_2-02-ayodhyAkAnDaH_b	इक्ष्वाकुवंश्यैः दत्ता वाक् न कदापि विकल्प्यते
sp007-001388_2-02-ayodhyAkAnDaH_b	भवताऽपि अद्य तस्याम् वाचि स्थिरतया स्थातव्यम्
sp007-001389_2-02-ayodhyAkAnDaH_b	भवता इतः पूर्वम् यद्दत्तम् वरद्वयम् तदद्य स्वीकर्तुम् अभिलषामि
sp007-001390_2-02-ayodhyAkAnDaH_b	राजन् भवता दत्ता वाक् अनुल्लङ्घनीया
sp007-001391_2-02-ayodhyAkAnDaH_b	अद्यैव तद्वरद्वयम् मह्यम् देहि इति
sp007-001392_2-02-ayodhyAkAnDaH_b	कैकेय्याः मुखात् आगताः ताः निष्ठुरोक्तीः श्रुत्वा राजा दशरथः सद्य एव मूर्छितः अभवत्
sp007-001393_2-02-ayodhyAkAnDaH_b	सर्वमपि अन्धकारमभवत्
sp007-001394_2-02-ayodhyAkAnDaH_b	मूर्छितः राजा क्रमेण स्मृतिम् लब्धवान्
sp007-001395_2-02-ayodhyAkAnDaH_b	किम् स्वप्नः अयम्
sp007-001396_2-02-ayodhyAkAnDaH_b	किम् वा मतिभ्रमणम्
sp007-001397_2-02-ayodhyAkAnDaH_b	उत मदीयम् जन्मान्तरपापफलम् वा
sp007-001398_2-02-ayodhyAkAnDaH_b	इति मन्वानः कैकेयीम् अपश्यत्
sp007-001399_2-02-ayodhyAkAnDaH_b	अतीव भयमादधाना राक्षसीव लक्षिता कैकेयी राज्ञा दशरथेन
sp007-001400_2-02-ayodhyAkAnDaH_b	केकेय्याम् रागद्वेषौ प्रलयताण्डवम् कुर्वाणाविव अनुभूतौ तेन
sp007-001401_2-02-ayodhyAkAnDaH_b	पुनश्च मूर्छितः अभवत् सः
sp007-001402_2-02-ayodhyAkAnDaH_b	एतत्सर्वम् यत्किमपि न आलोचितवती शिलाहृदया सा कैकेयी
sp007-001403_2-02-ayodhyAkAnDaH_b	यदि भरतस्य कोसलराज्ये स्थानम् नास्ति तर्हि तेन राज्येण किम् प्रयोजनम् तस्या वा भरतस्य वा इत्यमन्यत तया
sp007-001404_2-02-ayodhyAkAnDaH_b	स्वीयाभीष्टसिद्ध्यर्थम् अतिक्रूरम् अपि कर्तुम् संसिद्धा अभवत् तदानीम् सा केकयराजपुत्री
sp007-001405_2-02-ayodhyAkAnDaH_b	किञ्चित् कालानन्तरम् सञ्ज्ञाम् लब्ध्वा राजा कैकेयीम् अनुनयन् एवमुवाच
sp007-001406_2-02-ayodhyAkAnDaH_b	प्रिये केकयराजपुत्रि त्वम् अत्यन्तम् साधुशीलासि
sp007-001407_2-02-ayodhyAkAnDaH_b	भरते मम प्रेम परीक्षितुम् एवम् व्याहृतवती स्याः
sp007-001408_2-02-ayodhyAkAnDaH_b	किम् अपकृतम् रामेण त्वद्विषये
sp007-001409_2-02-ayodhyAkAnDaH_b	कौसल्यापेक्षया त्वय्येव रामः अत्यन्तम् विनीतः प्रेमानुरागयुक्तश्च
sp007-001410_2-02-ayodhyAkAnDaH_b	त्वयापि तथैव स्थीयते खलु तस्मिन् विषये
sp007-001411_2-02-ayodhyAkAnDaH_b	भरतश्च रामश्च मम समावेव इति बहुवारम् उक्तवती खलु माम् प्रति त्वम्
sp007-001412_2-02-ayodhyAkAnDaH_b	तयोर्द्वयोर्मध्ये राम एव अत्यन्तम् प्रियतरः इति च उक्तम् भवत्या अनेकवारम्
sp007-001413_2-02-ayodhyAkAnDaH_b	तादृशम् रामम् वनम् प्रेषयितुम् वाञ्छसि किमद्य विचित्रमेतत्
sp007-001414_2-02-ayodhyAkAnDaH_b	विसृज एनाम् दुष्टबुद्धिम्
sp007-001415_2-02-ayodhyAkAnDaH_b	रामम् विना क्षणमपि न जीवामि
sp007-001416_2-02-ayodhyAkAnDaH_b	माम् अस्याः विपदः रक्षित्वा इक्ष्वाकुवंशकीर्तिप्रतिष्ठे कलङ्करहिते कुरु
sp007-001417_2-02-ayodhyAkAnDaH_b	रक्ष भवदीयम् भवत् सपत्न्योश्च माङ्गल्यम्
sp007-001418_2-02-ayodhyAkAnDaH_b	ऋते रामस्य वनवासम् अन्यम् वरम् वृणीष्व
sp007-001419_2-02-ayodhyAkAnDaH_b	तत् अद्यैव दास्यामि इति
sp007-001420_2-02-ayodhyAkAnDaH_b	मन्थरायाः वाक्यैः हृतहृदया कैकेयी यत्किमपि समाधातुम् नैच्छत्
sp007-001421_2-02-ayodhyAkAnDaH_b	भरतः रक्षितव्यः इत्येव तस्याः आशयः
sp007-001422_2-02-ayodhyAkAnDaH_b	क्रोधपरीतमानसा सा दयाम् दूरीकृतवती
sp007-001423_2-02-ayodhyAkAnDaH_b	नार्यः स्वकार्यसिद्धये यथा प्राणान् अर्पयन्ति तथा स्वीकुर्वन्ति च इति तस्याः व्यवहारात् सम्यक् ज्ञायते
sp007-001424_2-02-ayodhyAkAnDaH_b	तस्याम् यः कोऽपि विकारः नासीत्
sp007-001425_2-02-ayodhyAkAnDaH_b	तदा राजा अत्यन्तम् कुपितः ताम् प्रति एवमवोचत्
sp007-001426_2-02-ayodhyAkAnDaH_b	अयि केकयराजपुत्रि त्वम् न सामान्यमानववनिता
sp007-001427_2-02-ayodhyAkAnDaH_b	किन्तु इक्ष्वाकुवंशनिर्मूलनार्थम् उत्पन्ना राक्षस्येव
sp007-001428_2-02-ayodhyAkAnDaH_b	रामस्य वनम् प्रति प्रेषणे कारणम् किमस्ति
sp007-001429_2-02-ayodhyAkAnDaH_b	तस्य दोषः कः
sp007-001430_2-02-ayodhyAkAnDaH_b	अहम् राजा भवामि इति न कदापि सः उक्तवान् खलु
sp007-001431_2-02-ayodhyAkAnDaH_b	घोरे अरण्ये हिंस्राणाम् मूगाणाम् मध्ये सः कथम् स्थास्यति
sp007-001432_2-02-ayodhyAkAnDaH_b	त्वयि अत्यन्तम् स्निग्धे तस्मिन् तव अप्रियतायाः कारणमपि किम्
sp007-001433_2-02-ayodhyAkAnDaH_b	देवेन्द्र इव न गोचरो भवति किम् तव रामः
sp007-001434_2-02-ayodhyAkAnDaH_b	मुखे तस्य ब्रह्मतेजः प्रस्फुटम् दरीदृश्यते खलु
sp007-001435_2-02-ayodhyAkAnDaH_b	तस्य बलपराक्रमादिकम् सत्यधर्मौ ज्ञानम् विज्ञानम् इत्यादि सर्वमपि पौरैः सदा स्तूयते खलु
sp007-001436_2-02-ayodhyAkAnDaH_b	वृद्धम् एनम् करुणया अवलोकय
sp007-001437_2-02-ayodhyAkAnDaH_b	त्यज हिंसामार्गम् इति उक्त्वा ताम् अनुनीतवानपि
sp007-001438_2-02-ayodhyAkAnDaH_b	तथापि कैकेय्याः हृदयम् पाषाणमयमेव अभवत्
sp007-001439_2-02-ayodhyAkAnDaH_b	दत्तायाः वाचः भङ्गः मा भवतु इत्येव खलु चक्रवर्ती शिबिः कपोतरक्षणाय स्वकीयम् मांसम् श्येनाय दत्तवान्
sp007-001440_2-02-ayodhyAkAnDaH_b	अलर्कोऽपि स्वीयम् नेत्रयुगलम् वेदविदे ब्राह्मणाय दत्तवान् वाग्दानभङ्गः मा भूदित्येव खलु
sp007-001441_2-02-ayodhyAkAnDaH_b	समुद्रोऽपि वेलाम् नातिक्रामति वाग्दानस्य भङ्गः मा भूदित्येव
sp007-001442_2-02-ayodhyAkAnDaH_b	तिष्ठतु भवान् दत्तायाम् वाचि स्थिरस्सन्
sp007-001443_2-02-ayodhyAkAnDaH_b	यद्यन्यथा भवति अहमद्यैव तव समक्षमेव प्राणत्यागम् करिष्यामि
sp007-001444_2-02-ayodhyAkAnDaH_b	एष मे स्थिरनिर्णयः
sp007-001445_2-02-ayodhyAkAnDaH_b	तदा त्वम् रामम् राज्ये अभिषिच्य कौसल्यया सह सुखम् स्थास्यसि
sp007-001446_2-02-ayodhyAkAnDaH_b	श्रुत्वा मम मरणवार्ताम् मत्प्रियपुत्रः भरतोऽपि प्राणान् त्यक्ष्यति
sp007-001447_2-02-ayodhyAkAnDaH_b	तदा भवदभीष्टस्य न कोऽपि विघातः इति
sp007-001448_2-02-ayodhyAkAnDaH_b	तच्छ्रुत्वा राजा पुनर्मूर्छितः
sp007-001449_2-02-ayodhyAkAnDaH_b	किञ्चित्कालानन्तरम् आगतसञ्ज्ञः दीनस्सन् ताम् प्रति एवमवोचत्
sp007-001450_2-02-ayodhyAkAnDaH_b	अयि केकयराजपुत्रि किमर्थम् एवम् विमूढासि
sp007-001451_2-02-ayodhyAkAnDaH_b	रामस्य वनगमनम् भरतस्य अभीष्टम् इति किम् तर्कयसि
sp007-001452_2-02-ayodhyAkAnDaH_b	केवलम् सः तव भ्रम एव
sp007-001453_2-02-ayodhyAkAnDaH_b	स्त्रीलोलस्सन् दशरथः रामम् वनम् प्रेषितवान् इति लोकः माम् निन्दति
sp007-001454_2-02-ayodhyAkAnDaH_b	विना रामम् मम कौसल्यासुमित्रयोश्च प्राणधारणमेव न भविष्यति
sp007-001455_2-02-ayodhyAkAnDaH_b	जनकनन्दिनी सा सीता रामम् विहाय कथम् एकाकिनी स्थास्यति
sp007-001456_2-02-ayodhyAkAnDaH_b	मृगयोः वागुरायाम् बद्धः मृग इव मदिरासवाकृष्टगात्रः दुर्बल इव भवत्याः सौन्दर्येण आकृष्टोऽस्मि
sp007-001457_2-02-ayodhyAkAnDaH_b	ममाज्ञाम् शिरसि कृत्वा रामः अवश्यम् वनमेष्यति
sp007-001458_2-02-ayodhyAkAnDaH_b	तदा अहम् कौसल्यासुमित्रे च मरिष्यामः
sp007-001459_2-02-ayodhyAkAnDaH_b	स्वाभीष्टसाधनार्थम् या स्त्री भर्तारम् अपि न गणयति सा लोकैः सर्वैः निन्द्या भवति
sp007-001460_2-02-ayodhyAkAnDaH_b	ईदृशीम् त्वाम् मातरम् प्राप्य भाग्यहीनः जातः मम कुमारः भरतः इति अतिचिरम् चिन्ताक्रान्तः ताम् कथमपि अनुनेतुम् प्रायतत
sp007-001461_2-02-ayodhyAkAnDaH_b	स्थिरहृदया सा स्वहठात् न किञ्चिदपि चचाल
sp007-001462_2-02-ayodhyAkAnDaH_b	तस्या एषः प्रयत्नः महतः अनर्थस्य मूलम् भवतीत्यपि सा नालोचितवती
sp007-001463_2-02-ayodhyAkAnDaH_b	किम् तद्युक्तम् मास्तु वृथा कालस्य विलम्बः
sp007-001464_2-02-ayodhyAkAnDaH_b	रामम् आहूय भरताय राज्यम् दत्तम् इत्युक्त्वा तम् वनवासाय आज्ञापयतु भवान् सत्वरमेव
sp007-001465_2-02-ayodhyAkAnDaH_b	श्वः एव भवतु भरतस्य यौवराज्याभिषेकः
sp007-001466_2-02-ayodhyAkAnDaH_b	प्रेषय तस्य कृते वार्ताम् इति
sp007-001467_2-02-ayodhyAkAnDaH_b	किङ्कर्तव्यताविमूढस्सन् राजा दशरथः कञ्चित्कालम् तथैव स्थितवान्
sp007-001468_2-02-ayodhyAkAnDaH_b	सा निशा तथैव तिष्ठतु
sp007-001469_2-02-ayodhyAkAnDaH_b	मास्तु प्रभातः
sp007-001470_2-02-ayodhyAkAnDaH_b	यदि प्रभातः स्यात् तर्हि रामपट्टाभिषेकाय आगतः जनसमूहः आत्मानम् निन्दाभाजनम् करिष्यति
sp007-001471_2-02-ayodhyAkAnDaH_b	इति तर्कितवान् सः
sp007-001472_2-02-ayodhyAkAnDaH_b	तथापि सा कैकेयी स्थिरचित्तैव अभवत्
sp007-001473_2-02-ayodhyAkAnDaH_b	तथाविधाम् तामुद्दिश्य पुनः पुनरनुनयन् राजा एवमुवाच
sp007-001474_2-02-ayodhyAkAnDaH_b	अयि प्रिये केकयराजपुत्रि शृणु मदीयम् एतत् अन्तिमम् वाक्यम्
sp007-001475_2-02-ayodhyAkAnDaH_b	त्वम् अग्निसाक्षिकम् परिणीता मम भार्या
sp007-001476_2-02-ayodhyAkAnDaH_b	किमर्थम् एतादृशम् राक्षसकृत्यम् कर्तुमुद्युक्ता
sp007-001477_2-02-ayodhyAkAnDaH_b	कोसलराज्यम् सर्वमपि दास्यामि भवत्यै
sp007-001478_2-02-ayodhyAkAnDaH_b	त्वमेव तद्राज्यम् रामे निक्षिप
sp007-001479_2-02-ayodhyAkAnDaH_b	पौरजानपदैस्सर्वैः अङ्गीकृतः श्रीरामस्य यौवराज्याभिषेकः
sp007-001480_2-02-ayodhyAkAnDaH_b	तस्य विघ्नम् मा कुरु
sp007-001481_2-02-ayodhyAkAnDaH_b	प्रसीद प्रजाभीष्टम् पालय
sp007-001482_2-02-ayodhyAkAnDaH_b	नोचेत् त्वाम् तव कुमारम् च अत्रैव त्यक्त्वा गच्छामि
sp007-001483_2-02-ayodhyAkAnDaH_b	प्रभाते भवत्याः कुमारस्य यौवराज्याभिषेकः न भविष्यति
sp007-001484_2-02-ayodhyAkAnDaH_b	किन्तु मम अन्तिमयात्रा भविष्यति भवत्याः सन्तोषाय
sp007-001485_2-02-ayodhyAkAnDaH_b	मा दर्शय तव मुखम् मे पापिनि मम दृष्टिः मदीये रामे एव लग्ना
sp007-001486_2-02-ayodhyAkAnDaH_b	सत्वरमागच्छतु रामः अत्र
sp007-001487_2-02-ayodhyAkAnDaH_b	तम् दृष्ट्वा प्राणान् त्यक्ष्यामि
sp007-001488_2-02-ayodhyAkAnDaH_b	धर्मपाशबद्धः अयम् वृद्धः एवम् असहायः जातः इति मूर्छामाप
sp007-001489_2-02-ayodhyAkAnDaH_b	अशिवैः शिवारुतैः सा रात्रिः यथाकथञ्चित् सप्रभाता आसीत्
sp007-001490_2-02-ayodhyAkAnDaH_b	श्रीरामस्य पट्टाभिषेकमहोत्सवदर्शनोत्सुकः महाजनसन्दोहः सर्वत्र दृश्यते
sp007-001491_2-02-ayodhyAkAnDaH_b	सर्वंम् सन्नद्धम्
sp007-001492_2-02-ayodhyAkAnDaH_b	केवलम् राज्ञः दशरथस्य आज्ञैव अवशिष्टा
sp007-001493_2-02-ayodhyAkAnDaH_b	तदर्थमेव सर्वे प्रतीक्षन्ते
sp007-001494_2-02-ayodhyAkAnDaH_b	तदा राजगुरुः वासिष्ठः सुमन्त्रम् आहूय आमात्यवर्य श्रीरामस्य पट्टाभिषेकाय सर्वम् सन्नद्धम्
sp007-001495_2-02-ayodhyAkAnDaH_b	प्रजासमूहोऽपि उत्सुकः दृश्यते
sp007-001496_2-02-ayodhyAkAnDaH_b	समयश्च आसन्नः
sp007-001497_2-02-ayodhyAkAnDaH_b	राजानम् दशरथम् श्रावय एनाम् वार्ताम् इति तम् प्रेषयामास
sp007-001498_2-02-ayodhyAkAnDaH_b	सुमन्त्रः कैकेय्याः अन्तःपुरम् गत्वा मूर्छितम् राजानम् अपश्यत्
sp007-001499_2-02-ayodhyAkAnDaH_b	तादृशम् तम् दृष्ट्वा आश्चर्यचकितः अभवत्
sp007-001500_2-02-ayodhyAkAnDaH_b	तथा स्थितस्य एव राज्ञः समीपम् गत्वा सः राजन् श्रीरामस्य पट्टाभिषेकाय सर्वम् सन्नद्धम्
sp007-001501_2-02-ayodhyAkAnDaH_b	महर्षिवसिष्ठः भवदानयनाय माम् प्रेषितवान्
sp007-001502_2-02-ayodhyAkAnDaH_b	तत्र जनसन्दोहः श्रीरामस्य यौवराज्याभिषेकम् द्रष्टुम् अत्यन्तम् उत्सुकः प्रतीक्षते इति विज्ञापयामास
sp007-001503_2-02-ayodhyAkAnDaH_b	रामस्य नाम श्रुत्वा राजा सञ्ज्ञाम् लब्धवान्
sp007-001504_2-02-ayodhyAkAnDaH_b	महति दुःखे स्थितम् तम् दृष्ट्वा विपदम् आशङ्कमानः सुमन्त्रः तत्रैव किङ्कर्तव्यताविमूढः स्थितवान्
sp007-001505_2-02-ayodhyAkAnDaH_b	तादृशम् तम् दृष्ट्वा कैकेयी एवमवोचत् सुमन्त्र मन्त्रिसत्तम राजासौ रात्रौ निद्राम् न लब्धवान्
sp007-001506_2-02-ayodhyAkAnDaH_b	यः कोऽपि दुःस्वप्नः दृष्ट इव विकलमनस्कः भवति
sp007-001507_2-03-ayodhyAkAnDaH_a	अयोध्याकाण्डः अनुवर्तनम्
sp007-001508_2-03-ayodhyAkAnDaH_a	पूर्वा स्मृतिः
sp007-001509_2-03-ayodhyAkAnDaH_a	तस्मिन् समये राज्ञः दशरथस्य यौवनसमये जाता एका दुष्टा घटना स्मृतिपथमागता
sp007-001510_2-03-ayodhyAkAnDaH_a	तदा समीपस्थे सरसि जलपानसूचकः शब्दः श्रुतः
sp007-001511_2-03-ayodhyAkAnDaH_a	तस्याम् विद्यायाम् कुशलः सः
sp007-001512_2-03-ayodhyAkAnDaH_a	अदृष्ट्वा यत्किमपि तत आगतम् शब्दमनुसृत्य बाणम् प्रयुनक्ति सफलो भवति च
sp007-001513_2-03-ayodhyAkAnDaH_a	तदा मृग इति मत्वा तेन प्रयुक्तेन बाणेन एकः मुनिबालकः विद्धः
sp007-001514_2-03-ayodhyAkAnDaH_a	सः अन्धयोः पित्रोः शुश्रूषाम् करोति स्म
sp007-001515_2-03-ayodhyAkAnDaH_a	सः जलपूरणाय घटम् सरसि निमज्जितवान्
sp007-001516_2-03-ayodhyAkAnDaH_a	तदा तादृशः शब्दः उत्पन्नः गजः जलम् पिबतीति भ्रमम् जनयन्
sp007-001517_2-03-ayodhyAkAnDaH_a	तदा तेन बाणेन विद्धः सः मुनिबालकः हे मातापितरौ अनपराधी अहम् येन केनापि वा दुष्टेन बाणेन विद्धः
sp007-001518_2-03-ayodhyAkAnDaH_a	महती बाधा माम् बाधते
sp007-001519_2-03-ayodhyAkAnDaH_a	मम आसन्नम् मरणम्
sp007-001520_2-03-ayodhyAkAnDaH_a	को वा करिष्यति
sp007-001521_2-03-ayodhyAkAnDaH_a	हे देव दीनबन्धो मम पित्रोः त्वमेव शरणम् इति आक्रोशन् भूमौ पतित्वा मृतः
sp007-001522_2-03-ayodhyAkAnDaH_a	तस्य पितरौ तस्य आगमनम् प्रतीक्षेते स्म
sp007-001523_2-03-ayodhyAkAnDaH_a	तौ पुत्रस्य आगमने विलम्बस्य कारणम् अजानन्तः विकलमनस्कौ अभवताम्
sp007-001524_2-03-ayodhyAkAnDaH_a	विधिः बलीयसी खलु
sp007-001525_2-03-ayodhyAkAnDaH_a	दशरथश्च तम् बालम् दृष्ट्वा स्वकीयम् अपचारम् ज्ञात्वा तम् तस्य पित्रोः समीपम् नीतवान्
sp007-001526_2-03-ayodhyAkAnDaH_a	क्षमाम् अर्थितवाँश्च
sp007-001527_2-03-ayodhyAkAnDaH_a	तदा अत्यन्तम् दुःखितौ तौ राजन् वृद्धौ आवाम् अन्धौ च
sp007-001528_2-03-ayodhyAkAnDaH_a	अयमेक एव अस्माकम् पुत्रः
sp007-001529_2-03-ayodhyAkAnDaH_a	इदानीम् आवयोः परिचर्याम् कर्तुम् कोऽपि अन्यः नास्ति
sp007-001530_2-03-ayodhyAkAnDaH_a	आवाम् न जीविष्यावः
sp007-001531_2-03-ayodhyAkAnDaH_a	तेन साकम् आवामपि गच्छावः इति रुदन्तौ
sp007-001532_2-03-ayodhyAkAnDaH_a	भवानपि एवमेव भवतः अवसानसमये पुत्रशोकम् अनुभवन् मरिष्यति इति तम् दशरथम् शापभाजनम् अकुरुताम्
sp007-001533_2-03-ayodhyAkAnDaH_a	स्मृततद्वृत्तान्तः राजा अद्य स एव शापः परिणतः इति मेने
sp007-001534_2-03-ayodhyAkAnDaH_a	इतर उपायः नास्त्येव इति च तेनामन्यत
sp007-001535_2-03-ayodhyAkAnDaH_a	तदा तत्र स्थित एव रामस्य आगमनम् प्रतीक्षते स्म राजा
sp007-001536_2-03-ayodhyAkAnDaH_a	तत्र सीतारामौ यौवराज्याभिषेकमहोत्सवाय संसिद्धौ
sp007-001537_2-03-ayodhyAkAnDaH_a	तदानीमेव कैकेय्या आज्ञप्तः सुमन्त्रः तत्र गतः
sp007-001538_2-03-ayodhyAkAnDaH_a	सद्य एव रामः कैकेय्याः अन्तः पुरम् प्रति प्रस्थितः
sp007-001539_2-03-ayodhyAkAnDaH_a	जनानाम् समुदायः सर्वोऽपि रामम् दृष्ट्वा आनन्दपरवशः अभवत्
sp007-001540_2-03-ayodhyAkAnDaH_a	रामोऽपि कृतज्ञताम् प्रकटयन् ननाम
sp007-001541_2-03-ayodhyAkAnDaH_a	श्रीरामस्य विजयोऽस्तु इति निनदत्सु पौरेषु सलक्ष्मणः श्रीरामः सुमन्त्रेण सह कैकेय्याः अन्तः पुरम् ययौ
sp007-001542_2-03-ayodhyAkAnDaH_b	विधेः वैपरीत्यम्
sp007-001543_2-03-ayodhyAkAnDaH_b	श्रीरामः वामाक्षिस्पन्दनम् वामभुजस्पन्दनम् च अनुभवन्नपि धीरस्सन् कैकेय्याः अन्तःपुरम् प्रविवेश
sp007-001544_2-03-ayodhyAkAnDaH_b	भरतादपि स्वस्मिन् अत्यन्तम् प्रेमयुक्ता कैकेयी आदरेण सम्मुखम् न आगतवती
sp007-001545_2-03-ayodhyAkAnDaH_b	परिजना अपि म्लानमुखा केवलम् चित्रलिखिता इव दृष्टाः
sp007-001546_2-03-ayodhyAkAnDaH_b	तथैव कैकेय्याः शयनमन्दिरम् प्रविष्टः सः रामः विचारग्रस्तम् दशरथम् दृष्टवान्
sp007-001547_2-03-ayodhyAkAnDaH_b	सूर्यकिरणैः मुकुलितम् म्लानम् कुवलयमिव वर्तते तस्य मुखम्
sp007-001548_2-03-ayodhyAkAnDaH_b	तस्य कारणम् न ज्ञातवान् सः
sp007-001549_2-03-ayodhyAkAnDaH_b	तम् तथा द्रष्टुमपि न शशाक रामः
sp007-001550_2-03-ayodhyAkAnDaH_b	तथा स्थित एव राज्ञः दशरथस्य कैकेय्याश्च पादाभिवन्दनम् अकरोत् सः
sp007-001551_2-03-ayodhyAkAnDaH_b	पिता यत्किमपि नावोचत् ऋते हे श्रीराम इति
sp007-001552_2-03-ayodhyAkAnDaH_b	अनन्तरमेव मूर्छितः दशरथः अश्रुपूर्वकम्
sp007-001553_2-03-ayodhyAkAnDaH_b	तदा रामः मातः किमिदम् चित्रमिव भाति
sp007-001554_2-03-ayodhyAkAnDaH_b	अत्यन्तम् कुपितोऽपि पिता माम् प्रति अतिमधुरम् भाषते
sp007-001555_2-03-ayodhyAkAnDaH_b	अस्य एतस्याः दीनस्थितेः कारणम् किम्
sp007-001556_2-03-ayodhyAkAnDaH_b	किम् मया यत्किमपि अपराद्धम्
sp007-001557_2-03-ayodhyAkAnDaH_b	किम् अयम् महाराजः यया कयापि व्याध्या बाध्यते
sp007-001558_2-03-ayodhyAkAnDaH_b	तथा चेत् सत्वरम् वद इति कैकेयीम् अवदत्
sp007-001559_2-03-ayodhyAkAnDaH_b	तदा सा कैकेयी हे श्रीराम नैव बाधाम् आप्नोति येन केनचिदापि व्याधिना तव पिता
sp007-001560_2-03-ayodhyAkAnDaH_b	न च लोपोऽपि यस्मिन् कम्मिन्नपि
sp007-001561_2-03-ayodhyAkAnDaH_b	किञ्चित् कार्यकरणे तस्य अभिनिवेशः
sp007-001562_2-03-ayodhyAkAnDaH_b	यदि वदति तत् तव बाधाकरम् भविष्यतीति सः तूष्णीम् भवति
sp007-001563_2-03-ayodhyAkAnDaH_b	किन्तु तेन दत्ता या वाक् तस्य भङ्गः न भवेत्
sp007-001564_2-03-ayodhyAkAnDaH_b	नो चेत् इक्ष्वाकुवंशस्य कीर्तिप्रतिष्ठयोः भङ्गः भविष्यति इति रामम् प्रति उक्तवती
sp007-001565_2-03-ayodhyAkAnDaH_b	तदा विनम्रः रामः मातः ज्ञातमदीयहृदया त्वमेव किमित्थम् भाषसे
sp007-001566_2-03-ayodhyAkAnDaH_b	अस्य राज्ञः सर्वापि वाक् मम कृते शासनमेव
sp007-001567_2-03-ayodhyAkAnDaH_b	तस्य वचने स्थित्वा तस्य ऋणात् विमुक्तो भविष्यामि
sp007-001568_2-03-ayodhyAkAnDaH_b	तदर्थम् अहम् सर्वदा संसिद्ध एव इति ताम् प्रति अवदत्
sp007-001569_2-03-ayodhyAkAnDaH_b	आश्चर्यचकिता तदा कैकेयी रामस्य गुणान् मनस्येव प्रशंसितवती
sp007-001570_2-03-ayodhyAkAnDaH_b	तस्य कीर्तिः चिरस्थायिनी भवतु इति मनस्येव तस्मै आशीर्दत्तवती
sp007-001571_2-03-ayodhyAkAnDaH_b	सद्य एव भरतम् स्मृत्वा रामेण तस्य भयम् भविष्यतीति मत्वा पुनश्च शिलाहृदया भूत्वा रामम् प्रति पुनः एवमवोचत्
sp007-001572_2-03-ayodhyAkAnDaH_b	पुत्र श्रीराम युक्तम् अभिभाषितम् त्वया
sp007-001573_2-03-ayodhyAkAnDaH_b	पितृवाक्यपरिपालनम् विना अन्यत् पुण्यकार्यमेव नास्ति खलु
sp007-001574_2-03-ayodhyAkAnDaH_b	पुरा तव पित्रा मह्यम् वरद्वयदानाय वाग्दत्ता
sp007-001575_2-03-ayodhyAkAnDaH_b	तत् वरद्वयम् मयाद्य याचितम्
sp007-001576_2-03-ayodhyAkAnDaH_b	अद्यैव भरतस्य पट्टाभिषेकः
sp007-001577_2-03-ayodhyAkAnDaH_b	चतुर्दशवत्सराणि तव अरण्ये वासः इति तत् वरद्वयम्
sp007-001578_2-03-ayodhyAkAnDaH_b	त्वयि अत्यन्तप्रेम्णा तव पिता तद्वरद्वयदानाय न संसिद्धः
sp007-001579_2-03-ayodhyAkAnDaH_b	वाग्दानभङ्गः किमुचितः
sp007-001580_2-03-ayodhyAkAnDaH_b	त्वमेव वद
sp007-001581_2-03-ayodhyAkAnDaH_b	इक्ष्वाकु वंश कीर्ति प्रतिष्ठयोः भङ्गः आपतिष्यति
sp007-001582_2-03-ayodhyAkAnDaH_b	हेराम शृणु मद्वाक्यम्
sp007-001583_2-03-ayodhyAkAnDaH_b	भरतस्य च यौवराज्ये भवतु अभिषेकः इति
sp007-001584_2-03-ayodhyAkAnDaH_b	श्रुततदप्रियवाक्योऽपि मेरुनगधीरः श्रीरामः किञ्चिदपि न चचाल
sp007-001585_2-03-ayodhyAkAnDaH_b	स्थितप्रज्ञः सः धीरोदात्तश्च
sp007-001586_2-03-ayodhyAkAnDaH_b	मुखे दुःखक्रोधादिसूचनम् किमपि नासीत्
sp007-001587_2-03-ayodhyAkAnDaH_b	शाणोल्लीढ एव खलु मणिः प्रकाशते
sp007-001588_2-03-ayodhyAkAnDaH_b	रामम् पुरुषोत्तमम् समेषाम् आदर्शभूतम् च स्थापयितुम् कैकेयी एव इत्थम् कारणीभूता इति तु नातिशयोक्तिः
sp007-001589_2-03-ayodhyAkAnDaH_b	न वात्र किमपि आश्चर्यम्
sp007-001590_2-03-ayodhyAkAnDaH_b	तदा स्मितमुखः रामः मातः भवत्याः अभीष्टम् मया निर्वर्त्यते
sp007-001591_2-03-ayodhyAkAnDaH_b	कर्तव्यम् पितृवाक्यपालनम्
sp007-001592_2-03-ayodhyAkAnDaH_b	अहम् एतावत्पर्यन्तम् भरतादपि अधिकेन प्रेम्णा दृष्टः त्वया
sp007-001593_2-03-ayodhyAkAnDaH_b	तदर्थम् सर्वदा कृतज्ञोऽहम्
sp007-001594_2-03-ayodhyAkAnDaH_b	अहम् संसिद्धः वनगमनाय
sp007-001595_2-03-ayodhyAkAnDaH_b	भरते राज्यम् न्यस्तुम् अहम् सर्वदा संसिद्धः
sp007-001596_2-03-ayodhyAkAnDaH_b	यदि मम पितापि एवम् आज्ञापयति तथापि महता आनन्देन तामाज्ञाम् शिरसा वोढुम् सिद्ध एव
sp007-001597_2-03-ayodhyAkAnDaH_b	मदीयम् हृदयम् सम्यक् जानाति सः
sp007-001598_2-03-ayodhyAkAnDaH_b	तथापि पुत्रवात्सल्यम् मनसि कृत्वा तथा न कृतमिति मन्ये
sp007-001599_2-03-ayodhyAkAnDaH_b	नाहम् बिभेमि वनवासायापि
sp007-001600_2-03-ayodhyAkAnDaH_b	अरण्ये तपः कुर्वताम् महताम् तपोधनानाम् दर्शनभाग्यम् अनुभविष्यामि
sp007-001601_2-03-ayodhyAkAnDaH_b	अत्यन्तम् कृतज्ञोऽहम् तदर्थम् भवत्याः कृते इति प्रत्यवोचत्
sp007-001602_2-03-ayodhyAkAnDaH_b	कैकेय्यपि अन्तरङ्गे रामस्य औदार्यम् प्रशंसितवती
sp007-001603_2-03-ayodhyAkAnDaH_b	दिव्येन तेजसा प्रकाशते स्म तदा रामस्य मुखम्
sp007-001604_2-03-ayodhyAkAnDaH_b	किन्तु भरतोऽपि सौजन्यस्य प्रतिरूपतया तस्याः मनोगोचरः अभवत्
sp007-001605_2-03-ayodhyAkAnDaH_b	सद्य एव यया कयापि अदृश्यया शक्त्या आकृष्टेव पुनः सा स्वभावविरुद्धमाचरितुम् एव सिद्धा आसीत्
sp007-001606_2-03-ayodhyAkAnDaH_b	रामस्य प्रतिज्ञा तस्याः अत्यन्तम् मुदावहा अभवत्
sp007-001607_2-03-ayodhyAkAnDaH_b	दुःखायैव खलु दुराशा इत्येषा सूक्तइः तस्याः विषये अन्वर्थाऽभवत्
sp007-001608_2-03-ayodhyAkAnDaH_b	भरतः तस्याः वाचि स्थास्यति पट्टाभिषेकम् अङ्गीकरिष्यति च इति अमन्यत तया
sp007-001609_2-03-ayodhyAkAnDaH_b	साधारणजानपदस्येव तस्याः विचारः आसीत्
sp007-001610_2-03-ayodhyAkAnDaH_b	किमेकस्मात् पायसादुत्पन्नौ रामभरतौ परस्परविरुद्धगुणौ भवेताम्
sp007-001611_2-03-ayodhyAkAnDaH_b	रामेण त्यक्तम् भरतः स्वीकरिष्यति वा
sp007-001612_2-03-ayodhyAkAnDaH_b	कैकेयी तु मातृवात्सल्येन सामान्यस्त्रीव चिन्तयन्ती विचेष्टते स्म
sp007-001613_2-03-ayodhyAkAnDaH_b	तस्मिन्नेव समये कैकेयी पुनः रामम् प्रति एवमवोचत् पुत्र राम मा कुरु कालविलम्बम्
sp007-001614_2-03-ayodhyAkAnDaH_b	पितुः आज्ञार्थम् प्रतीक्षया अलम्
sp007-001615_2-03-ayodhyAkAnDaH_b	तस्य आज्ञापालनमेव भवतः अभीष्टम् इत्युक्तम् त्वया
sp007-001616_2-03-ayodhyAkAnDaH_b	अद्यैव वनवासाय प्रस्थानम् कुरु
sp007-001617_2-03-ayodhyAkAnDaH_b	नो चेत् इक्ष्वाकुवंशस्य कीर्तिप्रतिष्ठयोः भङ्गः स्यात् इति
sp007-001618_2-03-ayodhyAkAnDaH_c	खेदः रामस्य
sp007-001619_2-03-ayodhyAkAnDaH_c	तस्याः एतानि वाक्यानि रामस्य मनसि शल्यतुल्यान्यभवन्
sp007-001620_2-03-ayodhyAkAnDaH_c	एतावत् पर्यन्तम् स्वम् भरतनिर्विशेषम् दृष्टवती सा कैकेयी स्वस्य त्यागशीलताम् न परिगणयति इत्येव तस्य खेदः
sp007-001621_2-03-ayodhyAkAnDaH_c	तस्याः एतादृशम् तत्त्वम् विज्ञाय रामः मातः नान्यथा मन्तव्यम् भवत्या
sp007-001622_2-03-ayodhyAkAnDaH_c	पित्रा दत्तम् वरद्वयम् त्वमद्यैव अनुभविष्यसि
sp007-001623_2-03-ayodhyAkAnDaH_c	अरण्यवासाय भीतस्सन् केवलम् राज्यकाङ्क्षया अत्रैवम् विलम्बम् करोमीति भवती मन्यते इति भाति
sp007-001624_2-03-ayodhyAkAnDaH_c	तथा चेदहम् नितराम् कृतघ्नः भविष्यामि
sp007-001625_2-03-ayodhyAkAnDaH_c	भाग्यहीनश्च भविष्यामि
sp007-001626_2-03-ayodhyAkAnDaH_c	अद्यैव एताम् कोसलराज्यलक्ष्मीम् भवत्यै दास्यामि
sp007-001627_2-03-ayodhyAkAnDaH_c	स्वीकुरु मातः
sp007-001628_2-03-ayodhyAkAnDaH_c	सहोदरे भरते मयि अत्यन्तम् विश्वासः वर्तते
sp007-001629_2-03-ayodhyAkAnDaH_c	सः कोसलराज्यस्य योगक्षेमयोः कृते अलम्
sp007-001630_2-03-ayodhyAkAnDaH_c	इक्ष्वाकुवंशस्य कीर्तिप्रतिष्ठे अपि स्थिरे अवश्यम् करिष्येते तेन
sp007-001631_2-03-ayodhyAkAnDaH_c	अहम् वनवासाय प्रस्थितोऽस्मि
sp007-001632_2-03-ayodhyAkAnDaH_c	अनुजानातु भवती इत्युक्त्वा ताम् नमस्कृत्य लक्ष्मणेन अनुगतः ततः प्रास्थात्
sp007-001633_2-03-ayodhyAkAnDaH_c	लक्ष्मणस्य हृदयम् अत्यन्तम् क्षुभितमासीत्
sp007-001634_2-03-ayodhyAkAnDaH_c	कैकेय्याः एतादृशी प्रवृत्तिः असह्या आसीत्
sp007-001635_2-03-ayodhyAkAnDaH_c	सः कैकेयीम् सद्य एव संहर्तुमेव इच्छति स्म
sp007-001636_2-03-ayodhyAkAnDaH_c	रामस्तु तन्नानुमन्यत इति कृत्वैव कथञ्चित् क्रोधम् निगृह्य राममनुसृतवान्
sp007-001637_2-03-ayodhyAkAnDaH_c	लक्ष्मणेन अनुगतः रामः छत्रचामरादिराजलाच्छनरहितः पादचारी भूत्वा स्वालयम् गच्छति स्म
sp007-001638_2-03-ayodhyAkAnDaH_c	मार्गे स्थिताः सर्वे पौराः तथाविधम् रामम् दृष्ट्वा सम्भ्रान्ता आसन्
sp007-001639_2-03-ayodhyAkAnDaH_c	रामः सर्वान् तान् स्वस्वगृहम् प्रतिगन्तुम् सङ्केतमकरोत्
sp007-001640_2-03-ayodhyAkAnDaH_c	ते च महतीम् विपदम् आशङ्कमानाः रामनिर्देशानुसारम् शनैः शनैः स्वस्वगृहम् अगच्छन्
sp007-001641_2-03-ayodhyAkAnDaH_c	मातरम् कौसल्याम् प्रणम्य वनम् प्रति प्रस्थातुमिच्छन् रामः तस्याः अन्तःपुरमगच्छत्
sp007-001642_2-03-ayodhyAkAnDaH_c	परिजनश्च सानन्दम् सुगन्धजलेन तयोः पादौ प्रक्षाल्य स्वागतम् व्याजहार
sp007-001643_2-03-ayodhyAkAnDaH_c	सलक्ष्मणः रामः मातुः निवासमागच्छत्
sp007-001644_2-03-ayodhyAkAnDaH_c	सर्वतः अलङ्कृतम् तदतीव शोभते स्म
sp007-001645_2-03-ayodhyAkAnDaH_c	कौसल्या तु पूजामन्दिरे आसीत्
sp007-001646_2-03-ayodhyAkAnDaH_c	सा च रामागमनवार्ताम् श्रुत्वा भगवन्तम् प्रणम्य प्रसादम् स्वीकृत्य
sp007-001647_2-03-ayodhyAkAnDaH_c	किञ्चित्प्रसादमानीय सलक्ष्मणाय रामाय दत्त्वा
sp007-001648_2-03-ayodhyAkAnDaH_c	पुत्र श्रीराम यौवराज्येऽभिषिक्तो भवान् स्वचरितेन इक्ष्वाकुवंशस्य कीर्तिप्रतिष्ठे वर्धय इति आशीर्वादमकरोत्
sp007-001649_2-03-ayodhyAkAnDaH_c	अमन्दानन्दकन्दलितहृदयारविन्दाम् ताम् दृष्ट्वा रामः व्यथितहृदयः मनस्येव इत्थम् अचिन्तयत्
sp007-001650_2-03-ayodhyAkAnDaH_c	कथम् वा वनवासविषयः मात्रे कथनीयः
sp007-001651_2-03-ayodhyAkAnDaH_c	इमाम् वार्ताम् श्रुत्वा सा प्राणान् धारयेद्वा
sp007-001652_2-03-ayodhyAkAnDaH_c	महान् सङ्कटः आपतितः
sp007-001653_2-03-ayodhyAkAnDaH_c	मन्निमित्ता एव खलु इयम् पित्रोः विपत्
sp007-001654_2-03-ayodhyAkAnDaH_c	सर्वथा भाग्यहीनोऽहम्
sp007-001655_2-03-ayodhyAkAnDaH_c	कष्टसमये तौ परित्यज्य कठिनहृदयः वनम् गन्तुम् प्रवृत्तोऽहम्
sp007-001656_2-03-ayodhyAkAnDaH_c	बलीयसी खलु विधिः इति
sp007-001657_2-03-ayodhyAkAnDaH_c	अनन्तरम् ता मातः धीरा भव
sp007-001658_2-03-ayodhyAkAnDaH_c	शृणु मद्वाक्यम् अवहिता
sp007-001659_2-03-ayodhyAkAnDaH_c	नाहमर्हः यौवराज्याभिषेकाय
sp007-001660_2-03-ayodhyAkAnDaH_c	यौवराज्ये भरतोऽभिषेचनीय इति मया चतुर्दशवत्सराणि वने वस्तव्यमिति च पितुः आदेशः
sp007-001661_2-03-ayodhyAkAnDaH_c	तत्पालनमेव मदीयम् कर्तव्यम्
sp007-001662_2-03-ayodhyAkAnDaH_c	अतः संसिद्धोऽहम् वनगमनाय
sp007-001663_2-03-ayodhyAkAnDaH_c	प्रेषय माम् आशिषम् दत्त्वा इति प्रार्थयामास
sp007-001664_2-03-ayodhyAkAnDaH_c	श्रुततद्वार्ता कोसलराजपुत्री महावाताहता कदलीव भूमौ पतिता
sp007-001665_2-03-ayodhyAkAnDaH_c	रामलक्ष्मणौ ताम् उत्थापितवन्तौ
sp007-001666_2-03-ayodhyAkAnDaH_c	अन्तःपुरे सर्वत्र विषाद एव व्याप्तः
sp007-001667_2-03-ayodhyAkAnDaH_c	कालो हि बलवान्
sp007-001668_2-03-ayodhyAkAnDaH_c	अनन्तरम् किञ्चिदाश्वस्ता सा रामम् प्रति एवमवोचत् राम किम् वा कारणमस्य वैपरीत्यस्य
sp007-001669_2-03-ayodhyAkAnDaH_c	श्रुत्वाप्येताम् वार्ताम् कठिनम् मम हृदयम् न भग्नम्
sp007-001670_2-03-ayodhyAkAnDaH_c	भाग्यहीनाहम्
sp007-001671_2-03-ayodhyAkAnDaH_c	मत्कारणैवैषा विपत् तव इत्युक्त्वा सा सत्वरम् पूजामन्दिरम् गत्वा देवि रक्ष मम कुमारम्
sp007-001672_2-03-ayodhyAkAnDaH_c	किम् न कृतम् मया त्वत्कृते
sp007-001673_2-03-ayodhyAkAnDaH_c	अहोरात्रम् अर्चनस्य किमिदमेव फलम्
sp007-001674_2-03-ayodhyAkAnDaH_c	प्रापयाद्यैव तव सन्निधिम् माम् इति देवीम् प्रार्थयामास
sp007-001675_2-03-ayodhyAkAnDaH_c	द्रवीभूतम् रामस्य हृदयमपि
sp007-001676_2-03-ayodhyAkAnDaH_c	कैकेय्याः अन्तःपुरे मूर्छितः वर्तते पिता
sp007-001677_2-03-ayodhyAkAnDaH_c	अत्र माता तत्समावस्थौ एव स्थिता
sp007-001678_2-03-ayodhyAkAnDaH_c	किमिदम् उपनतम्
sp007-001679_2-03-ayodhyAkAnDaH_c	नायम् स्वप्नः
sp007-001680_2-03-ayodhyAkAnDaH_c	स्ववंशस्य मूलस्तम्भौ मातापितरौ विधिवञ्चितौ महति दुःखसागरे मग्नौ
sp007-001681_2-03-ayodhyAkAnDaH_c	सर्वम् शून्यमेव अभवत् तदा रामाय
sp007-001682_2-03-ayodhyAkAnDaH_c	तदा लक्ष्मणः मातरम् कौसल्याम् आश्वासयन् एवमवोचत् मातः न किमपि अपराद्धम् मम भ्रात्रा रामेण
sp007-001683_2-03-ayodhyAkAnDaH_c	वृद्धः राजा दशरथः कैकेय्याः वाक्यानि श्रुत्वा विवेकहीनः सन् एवम् धर्मविरुद्धम् कार्यम् अकरोत्
sp007-001684_2-03-ayodhyAkAnDaH_c	रामम् वनम् प्रेषयितुम् सन्नद्धः अभवत्
sp007-001685_2-03-ayodhyAkAnDaH_c	न केवलम् एतन्ममैव कोसलराज्ये सर्वेषामपि न आनन्ददायकम्
sp007-001686_2-03-ayodhyAkAnDaH_c	पौरः कोऽपि नाङ्गीकरिष्यति रामस्य वनवासम्
sp007-001687_2-03-ayodhyAkAnDaH_c	एतत् राज्यम् जन्मनैव लब्धम् रामेण
sp007-001688_2-03-ayodhyAkAnDaH_c	आनुवशिकम् खल्वेतत्
sp007-001689_2-03-ayodhyAkAnDaH_c	नास्ति खलु पीरपालनार्हता विवेकहीनानाम् राज्ञाम्
sp007-001690_2-03-ayodhyAkAnDaH_c	अद्य राजा दशरथः धर्मात् च्युतः
sp007-001691_2-03-ayodhyAkAnDaH_c	भ्रष्टधर्म तम् अद्यैव हनिष्यामि
sp007-001692_2-03-ayodhyAkAnDaH_c	धर्मच्युतिरसह्या खलु
sp007-001693_2-03-ayodhyAkAnDaH_c	अनुज्ञाम् देहि मम इति
sp007-001694_2-03-ayodhyAkAnDaH_d	तदैव सञ्ज्ञाम् प्राप्ता कौसल्या रामे अनुरक्तापि भर्तुः निन्दाम् सोढुम् न शशाक
sp007-001695_2-03-ayodhyAkAnDaH_d	पतिव्रता सा
sp007-001696_2-03-ayodhyAkAnDaH_d	रामस्य आगामिनीम् विपदम् आशङ्क्य सा मर्तुकामाऽभवत्
sp007-001697_2-03-ayodhyAkAnDaH_d	किन्तु नागच्छति मरणम् मम इति बाधाम् अनुभवन्ती स्थिता सा
sp007-001698_2-03-ayodhyAkAnDaH_d	तदा लक्ष्मणः रामम् प्रति एवमवोचत् भ्रातः मास्तु तव अरण्यगमनम्
sp007-001699_2-03-ayodhyAkAnDaH_d	कैकय्याः अभीष्टसिद्धिर्मास्तु
sp007-001700_2-03-ayodhyAkAnDaH_d	इदम् सोढुम् न शक्यते मया
sp007-001701_2-03-ayodhyAkAnDaH_d	वयम् उत्सुकाः भवतः यौवराज्याभिषेकाय
sp007-001702_2-03-ayodhyAkAnDaH_d	अधर्मबुद्धिः अयम् क्षत्रियवंशस्यैव कलङ्कापादकः
sp007-001703_2-03-ayodhyAkAnDaH_d	अद्य विनयेन सद्वृत्तेन च प्रयोजनम् न किमपि
sp007-001704_2-03-ayodhyAkAnDaH_d	त्वमिव कर्तव्यनिर्वहणाय अहमपि संसिद्ध एव
sp007-001705_2-03-ayodhyAkAnDaH_d	यथा अरण्यगमनम् तव अवश्यकर्तव्यम् तथा राज्ञः दशरथस्य वधः मम अवश्यकर्तव्यः भवति
sp007-001706_2-03-ayodhyAkAnDaH_d	मदीयपराक्रमम् अद्यैव पश्यन्तु भवता सह माता कौसल्या तथा अयौध्यापुरवासिनश्च
sp007-001707_2-03-ayodhyAkAnDaH_d	भ्रात्रर्थम् प्राणानपि त्यक्तुम् संसिद्धः अयम् लक्ष्मणः इति सम्भावयन्तु माम् कोसलवासिनः इति
sp007-001708_2-03-ayodhyAkAnDaH_d	लक्ष्मणस्य तानि वाक्यानि श्रुत्वा तस्य भ्रातृप्रेम समालक्ष्य आश्चर्यचकिता अभवत् कौसल्या
sp007-001709_2-03-ayodhyAkAnDaH_d	किम् वा भविष्यतीति भीतभीताभवत् सा
sp007-001710_2-03-ayodhyAkAnDaH_d	अरण्ये कथम् वा निवासम् करिष्यसि
sp007-001711_2-03-ayodhyAkAnDaH_d	त्वया विना अहम् क्षणमपि न धारयामि प्राणान्
sp007-001712_2-03-ayodhyAkAnDaH_d	त्वया विरहिता एषा अयोध्यापि मह्यम् न रोचते वस्तुम्
sp007-001713_2-03-ayodhyAkAnDaH_d	त्वदर्थमेव एतावन्तम् कालम् जीवामि
sp007-001714_2-03-ayodhyAkAnDaH_d	पुत्राणाम् कष्टाम् दशाम् का वा माता सहिष्यति
sp007-001715_2-03-ayodhyAkAnDaH_d	नाहम् वाञ्छामि एतान् राजभोगान्
sp007-001716_2-03-ayodhyAkAnDaH_d	मामपि नय त्वया सह इति अनुनयपूर्वकम् अवोचत्
sp007-001717_2-03-ayodhyAkAnDaH_d	लक्ष्मणस्य कोपः मातुः दुःखम् च एवम् अभिव्यक्तमभवत्
sp007-001718_2-03-ayodhyAkAnDaH_d	तावत्पर्यन्तम् मौनेन स्थितः रामः मातरम् प्रति एवमवोचत् मातः न केनापि आगन्तव्यम् मया सह
sp007-001719_2-03-ayodhyAkAnDaH_d	वृद्धो महाराजः
sp007-001720_2-03-ayodhyAkAnDaH_d	तस्य सेवा समुचिता तव
sp007-001721_2-03-ayodhyAkAnDaH_d	स एव धर्मश्च
sp007-001722_2-03-ayodhyAkAnDaH_d	पुत्रवात्सल्येन भर्तारम् त्यक्तुम् नार्हसि
sp007-001723_2-03-ayodhyAkAnDaH_d	महाराज्ञी भर्तारम् विहाय कथम् जीविष्यति
sp007-001724_2-03-ayodhyAkAnDaH_d	यावत् जीवति काकुत्स्थः पिता मे जगतीपतिः
sp007-001725_2-03-ayodhyAkAnDaH_d	शुश्रूषा क्रियताम् तावत् स हि धर्मस्सनातनः
sp007-001726_2-03-ayodhyAkAnDaH_d	तथैव पितुराज्ञापालनम् मम धर्मः
sp007-001727_2-03-ayodhyAkAnDaH_d	न किमपि प्रयोजनम् न्याय्यान्याय्याभ्याम्
sp007-001728_2-03-ayodhyAkAnDaH_d	नापि विचक्षणा युक्तायुक्तयोः
sp007-001729_2-03-ayodhyAkAnDaH_d	अनेनैव ममाधिका तृप्तिः
sp007-001730_2-03-ayodhyAkAnDaH_d	कौसल्या न किञ्चिदप्युक्त्वा तथैव स्थिता
sp007-001731_2-03-ayodhyAkAnDaH_d	तदा रामः लक्ष्मणमाहूय एवम् अनुनीतवान् वत्स लक्ष्मण न अभिनन्दामि भवद्वाक्यानि
sp007-001732_2-03-ayodhyAkAnDaH_d	तव बलम् पराक्रमादिकम् च सम्यक् ज्ञातम् मया
sp007-001733_2-03-ayodhyAkAnDaH_d	शत्रुजयः तव अतीव सुकरः
sp007-001734_2-03-ayodhyAkAnDaH_d	तव प्रयत्नेन कोसलराज्यलक्ष्मीः मम हस्तगता भविष्यतीत्यत्र नास्ति संशयलेशोऽपि
sp007-001735_2-03-ayodhyAkAnDaH_d	किन्तु तवैष प्रयत्नः अस्मद्वंशगौरवस्य प्रतिष्ठायाश्च हानिकरः
sp007-001736_2-03-ayodhyAkAnDaH_d	न तु तद्वर्धकः
sp007-001737_2-03-ayodhyAkAnDaH_d	भ्रातः अहम् पृच्छामि भवन्तम्
sp007-001738_2-03-ayodhyAkAnDaH_d	अस्माकम् शत्रवः के
sp007-001739_2-03-ayodhyAkAnDaH_d	न कोऽप्यस्माकम् शत्रुः
sp007-001740_2-03-ayodhyAkAnDaH_d	पितृवाक्यपालनम् अस्मद्धर्मः
sp007-001741_2-03-ayodhyAkAnDaH_d	उल्लङ्घनम् धर्मस्य अतीव निन्द्यम् खलु इति
sp007-001742_2-03-ayodhyAkAnDaH_d	तदापि न शान्तः लक्ष्मणस्य कोपः इति ज्ञात्वा तत् शान्तये प्रयतिष्यमाणः रामः तम् किञ्चिद्दूरम् नीत्वा तम् प्रति एवमवोचत्
sp007-001743_2-03-ayodhyAkAnDaH_d	भ्रातः आवयोः शरीरे भिन्ने अपि हृदयम् एकमेव खलु
sp007-001744_2-03-ayodhyAkAnDaH_d	ज्ञाता मया भवतः वेदना
sp007-001745_2-03-ayodhyAkAnDaH_d	मदर्थमपि वा परित्यज दुःखम् कोपम् च
sp007-001746_2-03-ayodhyAkAnDaH_d	सहनमेव खलु अलङ्कारः मनुजस्य
sp007-001747_2-03-ayodhyAkAnDaH_d	दूरीकुरु रागद्वेषावपि
sp007-001748_2-03-ayodhyAkAnDaH_d	धर्मेणैव बद्धा वयम्
sp007-001749_2-04-ayodhyAkAnDaH	धर्मो हि परमो लोके धर्मे सत्यम् प्रतिष्ठितम्
sp007-001750_2-04-ayodhyAkAnDaH	धर्मम् संश्रितमेतच्च पितुर्वचनमुत्तमम्
sp007-001751_2-04-ayodhyAkAnDaH	यद्यस्माभिरेव त्यज्यते धर्मः को वा रक्षति अनुसरति वा धर्मम्
sp007-001752_2-04-ayodhyAkAnDaH	धर्मोल्लङ्घनम् अनर्थहेतुः खलु
sp007-001753_2-04-ayodhyAkAnDaH	यदि राजा धर्मम् त्यजति तदा प्रजाभिरपि त्यज्यते सः
sp007-001754_2-04-ayodhyAkAnDaH	नीतिः ऐकमत्यम् च नश्यति
sp007-001755_2-04-ayodhyAkAnDaH	देशश्च शत्रुसाद्भवति
sp007-001756_2-04-ayodhyAkAnDaH	इक्ष्वाकुवंशकीर्तिप्रतिष्ठे एव प्रधाने मम यौवराज्याभिषेकादपि
sp007-001757_2-04-ayodhyAkAnDaH	तयोः कलङ्कः नापादनीयः
sp007-001758_2-04-ayodhyAkAnDaH	तदर्थम् सर्वस्य त्यागायापि संसिद्धा भवामः
sp007-001759_2-04-ayodhyAkAnDaH	राजा अतीव दुःखितो भवति अद्य एनाम् घटनाम् स्मृत्वा स्मृत्वा
sp007-001760_2-04-ayodhyAkAnDaH	सत्यस्सत्याभिसन्धश्च नित्यम् सत्यपराक्रमः
sp007-001761_2-04-ayodhyAkAnDaH	परलोकभयाद्भीतो निर्दयस्तु पिता मम
sp007-001762_2-04-ayodhyAkAnDaH	तेन कैकेय्यै दत्तयोः वरयोः आचरणमेव अद्य मम प्रथमम् कर्तव्यम्
sp007-001763_2-04-ayodhyAkAnDaH	यदि वाग्दानस्य भङ्गः तर्हि शरणम् मरणमेव
sp007-001764_2-04-ayodhyAkAnDaH	तदर्थमेव एवम् कृतम् महाराजेन
sp007-001765_2-04-ayodhyAkAnDaH	अतः अत्र तस्य दोषः एव नास्ति
sp007-001766_2-04-ayodhyAkAnDaH	एवम् वरदानेन इत्थम्भूतस्य तस्य भयम् अपनेतुम् कर्तव्यः प्रयत्नः
sp007-001767_2-04-ayodhyAkAnDaH	तम् शान्तमनसम् भावयितुम् यतनीयम् अस्माभिः
sp007-001768_2-04-ayodhyAkAnDaH	कष्टानि अत्यन्तम् सन्तोषेण स्वीकरणीयानि
sp007-001769_2-04-ayodhyAkAnDaH	राजा बाधाम् अनुभवति
sp007-001770_2-04-ayodhyAkAnDaH	स्वीयाकृत्यस्य परिणामः कीदृशः इति तस्य भयम् अपनेतव्यम्
sp007-001771_2-04-ayodhyAkAnDaH	न तु वर्धनीयम्
sp007-001772_2-04-ayodhyAkAnDaH	अत्यन्तमुदावहः मम अरण्यवासः
sp007-001773_2-04-ayodhyAkAnDaH	यद्यत्र एवमेव यदि विलम्बम् करोमि तदा माता कैकेयी संशयग्रस्ता भविष्यति
sp007-001774_2-04-ayodhyAkAnDaH	भरतः धर्ममूर्तिः
sp007-001775_2-04-ayodhyAkAnDaH	तस्य यौवराज्याभिषेकात् अन्यः अस्माकम् मुदावहः विषयः नास्ति
sp007-001776_2-04-ayodhyAkAnDaH	मास्तु व्यथा मदर्थम् तव
sp007-001777_2-04-ayodhyAkAnDaH	माता कैकेयी स्वपुत्रात् भरतादपि मयि एव अत्यन्तम् स्निह्यति स्म
sp007-001778_2-04-ayodhyAkAnDaH	तादृश्याः तस्याः एषा भावना केवलम् दैवप्रेरणैव
sp007-001779_2-04-ayodhyAkAnDaH	एष एव निर्णयः दैवस्य
sp007-001780_2-04-ayodhyAkAnDaH	मनसा चिन्तितम् कार्यम् दैवमन्यत्र साधयेत् इति हि लोकोक्तिः
sp007-001781_2-04-ayodhyAkAnDaH	महात्मानः अनेके विधेः वश्याः अभवन्
sp007-001782_2-04-ayodhyAkAnDaH	तादृश्येव खलु एषा कैकेयी अपि
sp007-001783_2-04-ayodhyAkAnDaH	अत एव आदिष्टः अहम् तया वनवासाय
sp007-001784_2-04-ayodhyAkAnDaH	सुखदुःखे समम् भावनीये
sp007-001785_2-04-ayodhyAkAnDaH	वृद्धानाम् आशीर्वादपूर्वकम् अरण्यम् गमिष्यामि
sp007-001786_2-04-ayodhyAkAnDaH	यौवराज्याय संसिद्धम् जलम् आनयतु भवान्
sp007-001787_2-04-ayodhyAkAnDaH	तेन जलेन पूतस्सन् गच्छामि अरण्यम् इति
sp007-001788_2-04-ayodhyAkAnDaH	सद्य एव तस्य मनसि कश्चन विचारः समागतः
sp007-001789_2-04-ayodhyAkAnDaH	यौवराज्याभिषेकाय आनीतम् जलम् भरतस्य अभिषेकाय एव उपयोक्तव्यम् इति
sp007-001790_2-04-ayodhyAkAnDaH	सद्य एव रामः आहूय लक्ष्मणम् वत्स नाहमद्य राजा तत्पवित्रजलम् स्प्रष्टुमपि नार्हः अहम्
sp007-001791_2-04-ayodhyAkAnDaH	इदानीमेव सरयूम् गत्वा स्नात्वा आगमिष्यामि
sp007-001792_2-04-ayodhyAkAnDaH	अरण्ये आनन्दमयम् जीवितम् यापयिष्यामि
sp007-001793_2-04-ayodhyAkAnDaH	मा भूत् यस्य कस्यापि निन्दाहेतुः मम अरण्यगमनम्
sp007-001794_2-04-ayodhyAkAnDaH	विधिविधानमेतत् इत्यवोचत्
sp007-001795_2-04-ayodhyAkAnDaH	सूर्यकिरणैः हिमाच्छादनमिव लक्ष्मणस्य भ्रमः नष्टः
sp007-001796_2-04-ayodhyAkAnDaH	तदा सः रामम् अग्रज यदुक्तम् भवता तद्भवतोऽनुरूपमेव
sp007-001797_2-04-ayodhyAkAnDaH	भवद्वचनगतम् याथार्थ्यमपि सम्यगवगतम्
sp007-001798_2-04-ayodhyAkAnDaH	किमयम् क्षत्रियधर्मः
sp007-001799_2-04-ayodhyAkAnDaH	तत्प्रतीकार एव हि किल पुरुषलक्षणम्
sp007-001800_2-04-ayodhyAkAnDaH	भवान् इदानीम् पश्यतु कथम् अहम् एतम् विधिम् विरुन्धे
sp007-001801_2-04-ayodhyAkAnDaH	विधिरेव भवतः दासो भविष्यति
sp007-001802_2-04-ayodhyAkAnDaH	भवतो वनवासम् ये इच्छन्ति तानेवारण्यम् प्रेषयिष्यामि
sp007-001803_2-04-ayodhyAkAnDaH	भवतः वनगमनस्य नायम् समयः
sp007-001804_2-04-ayodhyAkAnDaH	वृद्धौ मातापितरौ सेवनीयौ
sp007-001805_2-04-ayodhyAkAnDaH	कुलक्रमागतम् राज्यम् प्राप्य प्रजाः रज्जयित्वा अपत्ये पालनम् सङ्क्रमय्य वानप्रस्थे हि भवता वनम् प्रति गन्तव्यम् नाधुना इत्यवोचत्
sp007-001806_2-04-ayodhyAkAnDaH	लक्ष्मणसदृशः भ्राता भाग्याल्लब्ध इति चिन्तयन् रामः आनन्दतुन्दिलः आसीत्
sp007-001807_2-04-ayodhyAkAnDaH	रामः पुनः तमित्थम् अनुनीतवान् लक्ष्मण शृणु मद्वाक्यम्
sp007-001808_2-04-ayodhyAkAnDaH	पित्रोः अवमाननम् अपचारः खलु सज्जनाः किम् मन्यन्ते
sp007-001809_2-04-ayodhyAkAnDaH	क्षणिकराजभोगार्थम् पित्रोः वाक्यम् उल्लङ्घितवान् रामः
sp007-001810_2-04-ayodhyAkAnDaH	का वा अस्य धीरोदात्तता
sp007-001811_2-04-ayodhyAkAnDaH	अयमपि सामान्यमानव एव
sp007-001812_2-04-ayodhyAkAnDaH	न तु अस्मिन् किमपि वैशिष्ट्यम्
sp007-001813_2-04-ayodhyAkAnDaH	इत्येषा जनानाम् उक्तिः असह्या मम
sp007-001814_2-04-ayodhyAkAnDaH	इक्ष्वाकुवंशगौरवस्य भङ्गम् करोषि वा
sp007-001815_2-04-ayodhyAkAnDaH	भरतेन किम् वा अपराद्धम् त्वद्विषये अस्मद्विषये वा
sp007-001816_2-04-ayodhyAkAnDaH	मातुः दोषाय किम् पुत्रः दण्डनीयः भवति
sp007-001817_2-04-ayodhyAkAnDaH	मयि तव आदरः विवेकशून्यम् करोति त्वाम्
sp007-001818_2-04-ayodhyAkAnDaH	नाहम् वाञ्छामि एतद्राज्यम्
sp007-001819_2-04-ayodhyAkAnDaH	नैव आपादनीयः कलङ्कः मयि
sp007-001820_2-04-ayodhyAkAnDaH	यदि माम् जीवन्तम् इच्छसि तर्हि पालय ममाज्ञाम् इति
sp007-001821_2-04-ayodhyAkAnDaH	एतन्निष्ठुरवचनम् श्रुत्वा लक्ष्मणः अश्रूणि मुमोच
sp007-001822_2-04-ayodhyAkAnDaH	रामेण तस्य अश्रूणि प्रमृष्टानि
sp007-001823_shatruNApi-prashaMsitaH-lAchitaH	ब्रह्मपुत्रतटे शराय नामके घट्टे महत् युद्धम् प्रवृत्तम्
sp007-001824_adhyApanaM-mama-dharmaH	अध्यापनम् मम धर्मः
sp007-001825_adhyApanaM-mama-dharmaH	कथाकारः विष्णुनारायणः
sp007-001826_adhyApanaM-mama-dharmaH	कश्चन राजा आसीत्
sp007-001827_adhyApanaM-mama-dharmaH	तस्य पुत्राः तु मूर्खाः
sp007-001828_adhyApanaM-mama-dharmaH	तेषाम् मूर्खतायाः निवारणाय राज्ञा कृताः सर्वे यत्नाः विफलाः
sp007-001829_adhyApanaM-mama-dharmaH	अन्ते मन्त्रिप्रभृतिभिः सह चर्चितवान् राजा उद्घोषितवान् यत् यः मत्पुत्रान्
sp007-001830_adhyApanaM-mama-dharmaH	बुद्धिमतः कुर्यात् तस्मै अर्धराज्यम् दास्यते इति
sp007-001831_adhyApanaM-mama-dharmaH	अर्धराज्यप्राप्त्याशया बहवः आगताः
sp007-001832_adhyApanaM-mama-dharmaH	किन्तु राज्ञा कृतायाम् योग्यतापरीक्षायाम् ते अनुत्तीर्णाः जाताः
sp007-001833_adhyApanaM-mama-dharmaH	अन्ते कश्चन गुरुः आगत्य आत्मविश्वासेन अवदत्
sp007-001834_adhyApanaM-mama-dharmaH	एतान् अहम् उपायेन बुद्धिमतः करिष्यामि इति
sp007-001835_adhyApanaM-mama-dharmaH	राजा तम् आचार्यपदे नियुक्तवान्
sp007-001836_adhyApanaM-mama-dharmaH	नूतनैः तन्त्रैः सः आचार्यः अपाठयत्
sp007-001837_adhyApanaM-mama-dharmaH	किन्तु राजकुमाराः तस्य बोधनस्य श्रवणे अनासक्ताः
sp007-001838_adhyApanaM-mama-dharmaH	तेषु आसक्तेः वर्धनाय आचार्येण कथाद्वारा बोधनम् कृतम्
sp007-001839_adhyApanaM-mama-dharmaH	राजकुमारैः कथाः श्रद्धया श्रुताः
sp007-001840_adhyApanaM-mama-dharmaH	किन्तु अचिरात् एव ताः विस्मृताः
sp007-001841_adhyApanaM-mama-dharmaH	ततः आचार्यः तान् अवदत्
sp007-001842_adhyApanaM-mama-dharmaH	मया बोधिताः कथाः भवद्भिः मासानन्तरम् अन्यान् उद्दिश्य वक्तव्याः
sp007-001843_adhyApanaM-mama-dharmaH	अन्यथा अहम् नूतनाः कथाः न श्रावयिष्यामि इति
sp007-001844_adhyApanaM-mama-dharmaH	नूतनकथाश्रवणेच्छया बालाः कथाश्रावणे उद्यताः अभवन्
sp007-001845_adhyApanaM-mama-dharmaH	तस्य परिणामः अल्पकालम् यावत् अनुवृत्तः
sp007-001846_adhyApanaM-mama-dharmaH	अग्रे ताः अपि विस्मृताः एव
sp007-001847_adhyApanaM-mama-dharmaH	अतः आचार्यः कदाचित् तान् कूपसमीपम् नीत्वा रज्जुम् घटम् च दर्शयन् अवदत्
sp007-001848_adhyApanaM-mama-dharmaH	कूपात् जलम् उद्धरणीयम् चेत् घटः पुनः पुनः जले निमज्जनीयः
sp007-001849_adhyApanaM-mama-dharmaH	एकवारम् घटः निमज्जितः चेत् एकघटमितमात्रम् जलम् प्राप्यते
sp007-001850_adhyApanaM-mama-dharmaH	अधिकम् जलम् प्राप्तव्यम् चेत् असकृत् घटमज्जनम् करणीयम् एव
sp007-001851_adhyApanaM-mama-dharmaH	एवमेव कथादीनाम् विषये अपि
sp007-001852_adhyApanaM-mama-dharmaH	कथाः असकृत् मननेन स्मृतिकोषे स्थापनीयाः
sp007-001853_adhyApanaM-mama-dharmaH	मननम् विना कथा तत्त्वम् वा अवगतम् न भवेत्
sp007-001854_adhyApanaM-mama-dharmaH	एकम् मननेन आत्मसात्कृत्य अपरस्य स्वीकारे प्रवृत्तिः दर्शनीया
sp007-001855_adhyApanaM-mama-dharmaH	नूतनस्य स्वीकारमात्रे आसक्तिदर्शनेन किमपि आत्मसात् न भवेत्
sp007-001856_adhyApanaM-mama-dharmaH	विषयज्ञानाय मननमेव शरणम्
sp007-001857_adhyApanaM-mama-dharmaH	एतेन राजकुमारैः अध्ययनक्रमः अवगतः
sp007-001858_adhyApanaM-mama-dharmaH	ततः अचिरात् एव ते मननादिषु प्रवृत्तिम् दर्शयन्तः ज्ञानम् सम्पाद्य बुद्धिमन्तः जाताः
sp007-001859_adhyApanaM-mama-dharmaH	तदा आचार्यः महाराज अध्यापनम् मम कर्तव्यम्
sp007-001860_adhyApanaM-mama-dharmaH	तदेव कृतम् मया
sp007-001861_adhyApanaM-mama-dharmaH	अर्धराज्यम् स्वीकृत्य मया किम् क्रियेत
sp007-001862_adhyApanaM-mama-dharmaH	राज्यम् राजाधीनमेव भवेत्
sp007-001863_adhyApanaM-mama-dharmaH	तदेव उचितम् इति उक्त्वा राज्ञि धनादीनि दातुम् उद्यते
sp007-001864_adhyApanaM-mama-dharmaH	तान्यपि निराकृत्य ततः निर्गतवान्
sp007-001865_shAntiprApteH-mArgaH	किन्तु गच्छता कालेन अभ्यासबलात् सा शीघ्रमेव प्राप्यते इति
sp007-001866_adhyetavyaM-bahu-asti	अध्येतव्यम् बहु अस्ति
sp007-001867_adhyetavyaM-bahu-asti	कश्चन तरुणः गुरोः सकाशात् धनुर्विद्याम् अधीत्य महत् कौशलम् प्राप्तवान्
sp007-001868_adhyetavyaM-bahu-asti	सहाध्यायिनः सुहृदः वा यस्य लक्ष्यस्य वेधनम्
sp007-001869_adhyetavyaM-bahu-asti	सूचयेयुः तत् निर्दुष्टतया कृत्वा तेषाम् प्रशंसाम् प्राप्नोति स्म सः
sp007-001870_adhyetavyaM-bahu-asti	अतः सुहृदः सहाध्यायिनश्च वदन्ति स्म त्वम् धनुर्विद्यया गुरुमपि अतिशेषे इति
sp007-001871_adhyetavyaM-bahu-asti	एतस्य श्रवणात् सः तरुणः नितराम् सन्तुष्यति स्म
sp007-001872_adhyetavyaM-bahu-asti	ततः तस्य अहङ्कारः अपि अवर्धत
sp007-001873_adhyetavyaM-bahu-asti	गुरुणा एतत्सर्वम् ज्ञातम्
sp007-001874_adhyetavyaM-bahu-asti	तथापि तेन किमपि न उक्तम्
sp007-001875_adhyetavyaM-bahu-asti	त्वम् मया सह आगच्छ इति
sp007-001876_adhyetavyaM-bahu-asti	शिष्यः तरुणः गुरुम् अनुसृतवान्
sp007-001877_adhyetavyaM-bahu-asti	मार्गे कश्चन गभीरः खातः दृष्टः
sp007-001878_adhyetavyaM-bahu-asti	तस्य अतिक्रमणाय काचित् वृक्षशाखा एव सेतुरूपेण उपयुज्यते स्म
sp007-001879_adhyetavyaM-bahu-asti	गुरुः ताम् शाखाम् आरुह्य मध्यभागम् गत्वा शिष्यम् अवदत्
sp007-001880_adhyetavyaM-bahu-asti	मया कीदृशस्य लक्ष्यस्य वेधनम् करणीयम् इति ततः एव वद इति
sp007-001881_adhyetavyaM-bahu-asti	शिष्यः किञ्चित् दूरे दृश्यमानम् वृक्षम् प्रदर्श्य
sp007-001882_adhyetavyaM-bahu-asti	तस्य वृक्षस्य उन्नतायाम् शाखायाम् विद्यमानम् फलम् पात्यताम् इति अवदत्
sp007-001883_adhyetavyaM-bahu-asti	गुरुः क्षणाभ्यन्तरे तथैव अकरोत् अपरम् तीरम् प्राप्नोत् च
sp007-001884_adhyetavyaM-bahu-asti	एतदनन्तरम् शिष्यः सेतुत्वेन स्थितायाः शाखायाः उपरि पदम् स्थापितवान्
sp007-001885_adhyetavyaM-bahu-asti	सा दुर्बला शाखा नितराम् कम्पते स्म
sp007-001886_adhyetavyaM-bahu-asti	भीतिम् अनुभवन् एव कष्टेन सः यावत् मध्यभागम् प्राप्नोत् तावता गुरुः अवदत् तत्रैव तिष्ठ इति
sp007-001887_adhyetavyaM-bahu-asti	शाखा कम्पते
sp007-001888_adhyetavyaM-bahu-asti	तथापि कष्टेन अतिष्ठत् शिष्यः
sp007-001889_adhyetavyaM-bahu-asti	गुरुः पुनः अवदत् मया यस्याम् शाखायाम् स्थितम् फलम् पातितम्
sp007-001890_adhyetavyaM-bahu-asti	तस्यामेव स्थितम् अपरम् फलम् त्वम् पातय इति
sp007-001891_adhyetavyaM-bahu-asti	शिष्यः धनुः उन्नेतुम् प्रयासम् अकरोत्
sp007-001892_adhyetavyaM-bahu-asti	किन्तु पादयोः अधः स्थितायाः शाखायाः कम्पनस्य कारणतः सः धनुः उन्नेतुम्
sp007-001893_adhyetavyaM-bahu-asti	धनुषि बाणम् योजयितुम् वा न अशक्नोत्
sp007-001894_adhyetavyaM-bahu-asti	पुनः यदा प्रयत्नः कृतः तदा तस्मिन् पतनभीतिः उत्पन्ना
sp007-001895_adhyetavyaM-bahu-asti	सः उच्चैः आक्रोशत् आचार्यवर्य एषोऽहम् पतामि
sp007-001896_adhyetavyaM-bahu-asti	कृपया अहम् रक्षणीयः भवता इति
sp007-001897_adhyetavyaM-bahu-asti	गुरुः अग्रे गत्वा शाखास्थम् शिष्यम् अपरम् तीरम् प्रापयत्
sp007-001898_adhyetavyaM-bahu-asti	पुनः तयोः प्रयाणम् अनुवृत्तम् मौनेन
sp007-001899_adhyetavyaM-bahu-asti	एतस्याः घटनायाः कारणतः शिष्येण अवगतम् यत् मया अध्येतव्यम् बहु अस्ति इति
sp007-001900_adhyetavyaM-bahu-asti	तस्मात् तस्य गर्वः अपगतः
sp007-001901_apUrvA-varadakShiNA	अपूर्वा वरदक्षिणा
sp007-001902_apUrvA-varadakShiNA	गङ्गाधरः
sp007-001903_apUrvA-varadakShiNA	मदनमोहनमालवीयः विश्वविद्यालयनिर्माणाय धनसङ्ग्रहणे निरतः आसीत्
sp007-001904_apUrvA-varadakShiNA	तदवसरे कश्चन धनिकः तम् दृष्ट्वा स्वपुत्र्याः विवाहस्य निमन्त्रणपत्रम् दत्त्वा
sp007-001905_apUrvA-varadakShiNA	भवता अवश्यम् उपस्थाय वधूवरौ आशिषा अनुग्राह्यौ
sp007-001906_apUrvA-varadakShiNA	वरः तु भवतः शिष्यः एव इति निवेदितवान्
sp007-001907_apUrvA-varadakShiNA	मालवीयवर्यः निमन्त्रणपत्रम् अपठत्
sp007-001908_apUrvA-varadakShiNA	वरः कः इति तेन झटिति अभिज्ञातम्
sp007-001909_apUrvA-varadakShiNA	ततः सः तम् सज्जनम् अपृच्छत्
sp007-001910_apUrvA-varadakShiNA	विवाहः महता वैभवेन निर्वर्तनीयः इति सङ्कल्पितम् स्यात् ननु इति
sp007-001911_vachanaparipAlanam	तदा सर्वे तम् बालकम् दर्शयन्तः अवदन् अयम् सुमधुरम् गायति इति
sp007-001912_apUrvA-varadakShiNA	एकमात्रपुत्री मम एषा
sp007-001913_apUrvA-varadakShiNA	वरकुलीयाः अपि धनसम्पन्नाः
sp007-001914_apUrvA-varadakShiNA	अतः एतदनुगुणम् सर्वम् निर्वर्तनीयम् स्यात् ननु
sp007-001915_apUrvA-varadakShiNA	महान्तम् धनव्ययम् कर्तुमपि योजना कृता स्यात्
sp007-001916_apUrvA-varadakShiNA	वैभवेन विवाहः निर्वर्तनीयः चेत् व्ययविषये चिन्ता न कार्या
sp007-001917_apUrvA-varadakShiNA	मम एकमात्रपुत्र्याः विवाहस्य अवसरे अहम् कथम् व्ययविषये सङ्कोचम् कुर्याम्
sp007-001918_apUrvA-varadakShiNA	आडम्बरार्थम् यः व्ययः क्रियेत सः वस्तुतः व्यर्थः एव
sp007-001919_apUrvA-varadakShiNA	शाश्वतकार्याय धनव्ययः यदि क्रियेत तर्हि एव सः श्लाघ्यः भवेत्
sp007-001920_apUrvA-varadakShiNA	विवाहस्य वैभवेन निर्वर्तनाय यत् धनम् व्ययीक्रियेत तत्सर्वम् वरदक्षिणारूपेण विश्वविद्यालयाय अर्प्यताम्
sp007-001921_apUrvA-varadakShiNA	विवाहः सरलतया निवर्त्यताम्
sp007-001922_apUrvA-varadakShiNA	एतेन भवतः धनस्य सार्थक्यम् स्यात्
sp007-001923_apUrvA-varadakShiNA	ममापि कार्ये साहाय्यम् स्यात्
sp007-001924_apUrvA-varadakShiNA	लोककल्याणकरस्य कार्यस्य प्रोत्साहनात् महत् पुण्यमपि प्राप्येत
sp007-001925_apUrvA-varadakShiNA	सः धनिकः क्षणम् विरम्य अवदत् भवतः कथने औचित्यम् अस्ति
sp007-001926_apUrvA-varadakShiNA	किन्तु न जाने सरलविवाहविषये वरपक्षीयाः किम् वदेयुः इति
sp007-001927_apUrvA-varadakShiNA	वरः मम शिष्यः एव ननु
sp007-001928_apUrvA-varadakShiNA	तेन सह सम्भाषणम् कृत्वा तत्पक्षीयाणाम् अङ्गीकारम् अहम् प्राप्स्यामि इति अवदत् मालवीयः
sp007-001929_apUrvA-varadakShiNA	ततः तेन वरपक्षीयैः सह सम्भाषणम् कृत्वा सरलविवाहविषये तेषाम् अङ्गीकारम् प्राप्तवान्
sp007-001930_apUrvA-varadakShiNA	तस्मात् स च विवाहः सरलविधिना एव प्रवृत्तः
sp007-001931_apUrvA-varadakShiNA	वधूपित्रा यद्धनम् समर्पितम् ततः विश्वविद्यालयसम्बद्धानि अनेकानि भवनानि निर्मितानि अभवन्
sp007-001932_apUrvA-varadakShiNA	जनाः परस्परम् अवदन् वरदक्षिणा नाम एतादृशी एव स्यात् इति
sp007-001933_AshIvadiH	आशीर्वादः
sp007-001934_AshIvadiH	कथाकारः दिनमणिः
sp007-001935_AshIvadiH	रामकृष्णपरमहंसस्य पत्नी शारदादेवी सर्वजनवत्सला
sp007-001936_AshIvadiH	अतः बहवः ताम् दृष्ट्वा स्वस्य कष्टम् निवेद्य
sp007-001937_AshIvadiH	सान्त्वनम् प्राप्य अपगतभाराः भवन्ति स्म
sp007-001938_AshIvadiH	शारदादेवी अपि सर्वेषाम् कष्टकथाः आद्यन्तम् श्रुत्वा
sp007-001939_AshIvadiH	यथायोग्यम् सान्त्वयित्वा उपदेशवचनानि वदति स्म
sp007-001940_AshIvadiH	अथ एकदा काचित् शारदादेवीम् द्रष्टुम् आगता
sp007-001941_AshIvadiH	सा अवदत् मातः मम पतिः कश्चन वैद्यः
sp007-001942_AshIvadiH	सः वृत्तिजीवने प्रभूतम् धनम् सम्पादयतु इति आशीर्वादम् करोतु भवती इति
sp007-001943_AshIvadiH	क्षणम् विचिन्त्य शारदादेवी अवदत्
sp007-001944_AshIvadiH	कारणद्वयेन अहम् तथा आशीर्वादम् कर्तुम् नार्हामि इति
sp007-001945_AshIvadiH	किम् तत् कारणद्वयम् आश्चर्येण पृष्टवती सा महिला
sp007-001946_AshIvadiH	तदा शारदादेवी उक्तवती
sp007-001947_AshIvadiH	प्रथमम् कारणम् तु प्रभूतम् धनम् स्यात् चेत् जीवने सुखम् प्राप्येत इति नास्ति
sp007-001948_AshIvadiH	किन्तु लोकः तु सुखार्थम् धनसम्पादनमेव इच्छति
sp007-001949_AshIvadiH	भ्रान्तिः तथा चिन्तयताम्
sp007-001950_AshIvadiH	धनाभावे अपि सुखिनः सन्ति असङ्ख्याः
sp007-001951_AshIvadiH	धने सत्यपि असुखिनः अपि सन्ति अपारप्रमाणेन एव
sp007-001952_AshIvadiH	अतः स्पष्टम् यत् धनम् न अवलम्बते सुखम् इति
sp007-001953_AshIvadiH	द्वितीयम् कारणम् किम् महिला अपृच्छत्
sp007-001954_AshIvadiH	भवत्याः पत्या यदि प्रभूतम् धनम् प्राप्तव्यम् स्यात् तर्हि रोगिणाम् सङ्ख्या अधिका भवेत्
sp007-001955_AshIvadiH	अहम् तु सदा प्रार्थये सर्वे सन्तु निरामयाः इति
sp007-001956_AshIvadiH	एवम् स्थिते भवत्याः पतिः प्रभूततया धनम् सम्पादयतु इति आशीर्वादम् कुर्वती
sp007-001957_AshIvadiH	परोक्षतया रोगिणाम् सङ्ख्यायाम् वृद्धिः भवतु इति आशयम् कथम् अहम् प्रकटयितुम् अर्हेयम्
sp007-001958_AshIvadiH	अतः भवदुक्तप्रकारेण आशीर्वादम् कर्तुम् नार्हामि एव अहम्
sp007-001959_AshIvadiH	तथापि सुखिनौ भवताम् निरामयौ भवताम्
sp007-001960_AshIvadiH	लोकोपकारकौ भवताम् च इति आशीर्वादम् तु अवश्यमेव करोमि इति
sp007-001961_AshIvadiH	शारदादेव्याः आशीर्वादम् नूतनाम् दृष्टिम् च प्राप्य ततः निर्गतवती सा महिला
sp007-001962_bhagavataH-priyaH	भगवतः प्रियः
sp007-001963_bhagavataH-priyaH	कथाकारः उदयकुमारः
sp007-001964_bhagavataH-priyaH	पूर्वम् कश्चन सज्जनः आसीत्
sp007-001965_bhagavataH-priyaH	परोपकारः एव तस्य वृत्तिः
sp007-001966_bhagavataH-priyaH	सामान्ये कुटीरे वसन् सः सर्वदा जनानाम् साहाय्ये मग्नः भवति स्म
sp007-001967_bhagavataH-priyaH	अथ एकदा रात्रौ स्वप्ने कश्चन देवदूतः प्रत्यक्षः भूत्वा अवदत्
sp007-001968_bhagavataH-priyaH	भोः मम हस्ते काचित् आवली अस्ति
sp007-001969_bhagavataH-priyaH	ये भक्त्या भगवन्तम् प्रार्थयन्ते तेषाम् आवली एषा
sp007-001970_bhagavataH-priyaH	किन्तु एतस्याम् आवल्याम् तव नाम नास्ति इति
sp007-001971_bhagavataH-priyaH	तदा सः सज्जनः अवदत् स्यादपि
sp007-001972_bhagavataH-priyaH	अहम् तु आदिनम् दरिद्राणाम् दीनानाम् च सेवायाम् निरतः भवामि
sp007-001973_bhagavataH-priyaH	तादृशनाम् सेवार्थमेव समयस्य अपर्याप्तता
sp007-001974_bhagavataH-priyaH	अतः प्रार्थनार्थम् मम समयः क्व
sp007-001975_bhagavataH-priyaH	अन्यच्च मया प्रार्थनीयम् किमपि नास्ति
sp007-001976_bhagavataH-priyaH	भगवान् सर्वम् जानाति एव
sp007-001977_bhagavataH-priyaH	अतः कार्यम् कुर्वन् एव अहम् भगवतः ध्यानम् तु करोमि
sp007-001978_bhagavataH-priyaH	भवत् हस्तगतायाम् आवल्याम् मम नाम नास्ति इत्यत्र अल्पमपि दुःखम् नास्ति मम
sp007-001979_bhagavataH-priyaH	देवदूतः ततः अन्तर्हितः अभवत्
sp007-001980_bhagavataH-priyaH	अनन्तरदिने रात्रौ अपि सः देवदूतः पुनरपि स्वप्ने प्रत्यक्षः अभवत्
sp007-001981_bhagavataH-priyaH	तदा सज्जनेन उक्तम् पुनरपि किमर्थम् आगतम् भवता
sp007-001982_bhagavataH-priyaH	मया भगवन्तम् उद्दिश्य किमपि प्रार्थनीयम् नास्ति ननु इति
sp007-001983_bhagavataH-priyaH	तदा देवदूतः अवदत् अद्य अन्यविधाम् आवलीम् गृहीत्वा उपस्थितः अस्मि अहम्
sp007-001984_bhagavataH-priyaH	सा आवली कीदृशी स्यात् चेदपि मम तु न आसक्तिः तत्र
sp007-001985_bhagavataH-priyaH	भवदावल्याम् येषाम् नाम स्यात् तादृशान् भवान् पश्यतु
sp007-001986_bhagavataH-priyaH	न तु माम् इति अवदत् सज्जनः
sp007-001987_bhagavataH-priyaH	मम हस्ते स्थितायाम् आवल्याम् तव नाम आदौ एव अस्ति
sp007-001988_bhagavataH-priyaH	ह्यः भवान् अवदत् मम आवल्याम् तव नाम नास्ति इति
sp007-001989_bhagavataH-priyaH	अद्य भवान् वदति तव नाम आवल्याः आदौ एव अस्ति इति
sp007-001990_bhagavataH-priyaH	किम् भवान् माम् विभ्रामयितुम् इच्छति
sp007-001991_bhagavataH-priyaH	तथा किमपि नास्ति
sp007-001992_bhagavataH-priyaH	अद्य या अस्ति सा तु भगवत्प्रियाणाम् आवली
sp007-001993_bhagavataH-priyaH	ये निःस्वार्थभावनया कार्यम् कुर्युः तेषु महती प्रीतिः भगवतः
sp007-001994_bhagavataH-priyaH	ये सदा भगवतः स्तुतिम् कुर्वन्ति तेभ्यः अपि
sp007-001995_bhagavataH-priyaH	भगवन्तम् स्मरन्तः लोकसेवाकार्ये ये निरताः भवेयुः ते एव श्रेष्ठाः
sp007-001996_bhagavataH-priyaH	तादृशेषु तव स्थानम् अत्युच्चम् इति अवदत् देवदूतः
sp007-001997_bhagavataH-priyaH	कथा समाप्ता
sp007-001998_bhaktimatI-shutAvatI	भक्तिमती श्रुतावती
sp007-001999_bhaktimatI-shutAvatI	श्रुतावती भरद्वाजमहर्षेः पुत्री
sp007-002000_bhaktimatI-shutAvatI	अनुपमसुन्दरी सा सद्गुणसम्पन्ना विद्यावती च
sp007-002001_bhaktimatI-shutAvatI	तस्याः स्नेहपूर्णः विनयोपेतः व्यवहारः आश्रमपरिसरस्थानाम् सर्वेषाम् हृदयम् जयति स्म
sp007-002002_bhaktimatI-shutAvatI	तरुणी सा इन्द्रमेव वरितुम् इच्छति स्म
sp007-002003_bhaktimatI-shutAvatI	अतः सर्वदा इन्द्रमेव पूजयति स्म सा
sp007-002004_bhaktimatI-shutAvatI	अथ एकदा कश्चन महर्षिः तम् आश्रमम् आगतः
sp007-002005_bhaktimatI-shutAvatI	मम नाम वसिष्ठः इति अवदत् सः
sp007-002006_bhaktimatI-shutAvatI	श्रुतावती श्रद्धया तस्य सेवाम् कृतवती
sp007-002007_bhaktimatI-shutAvatI	एतस्मात् सः महर्षिः नितराम् सन्तुष्टः
sp007-002008_bhaktimatI-shutAvatI	मया कापि अन्या सेवा करणीया चेत् आदेष्टुम् अर्हति भवान् इति विनयेन अवदत् श्रुतावती
sp007-002009_bhaktimatI-shutAvatI	सर्वा अपि आवश्यकता भवत्या पूरिता एव
sp007-002010_bhaktimatI-shutAvatI	तथापि एकम् लघु कार्यम् वदामि
sp007-002011_bhaktimatI-shutAvatI	मम समीपे पञ्च बदरफलानि सन्ति
sp007-002012_bhaktimatI-shutAvatI	तानि पक्वीकृत्य दीयन्ताम् इति अवदत् महर्षिः
sp007-002013_bhaktimatI-shutAvatI	ततः सः तानि बदरफलानि श्रुतावत्यै दत्त्वा आश्रमात् निर्गतः
sp007-002014_bhaktimatI-shutAvatI	श्रुतावती तानि पात्रे स्थापयित्वा चुल्लेः उपरि पात्रम् निधाय अग्निम् उद्दीपितवती
sp007-002015_bhaktimatI-shutAvatI	दीर्घकालः अतीतः
sp007-002016_bhaktimatI-shutAvatI	तथापि तानि फलानि न पक्वानि एव
sp007-002017_bhaktimatI-shutAvatI	आश्चर्यम् अनुभवन्ती सा चुल्ल्याम् पुनरपि काष्ठानि योजितवती
sp007-002018_bhaktimatI-shutAvatI	अग्निः समुज्ज्वलः जातः
sp007-002019_bhaktimatI-shutAvatI	किन्तु महत् आश्चर्यम् नाम चुल्ल्याम् बहुधा काष्ठानि योजितानि चेदपि
sp007-002020_bhaktimatI-shutAvatI	तानि बदरफलानि तु पक्वानि न अभवन् एव
sp007-002021_bhaktimatI-shutAvatI	महर्षिः मम परीक्षार्थमेव एतादृशानि फलानि दत्तवान् इति अवगतवती श्रुतावती
sp007-002022_bhaktimatI-shutAvatI	आश्रमस्थानि सर्वाणि काष्ठानि समाप्तानि चेदपि बदरफलानि न पक्वानि
sp007-002023_bhaktimatI-shutAvatI	यत् तस्य दर्शनात् तया न ज्ञातम् यत् अग्रे किम् करणीयम् इति
sp007-002024_bhaktimatI-shutAvatI	असाफल्यम् अङ्गीकर्तुम् न सज्जम् तस्याः मनः
sp007-002025_bhaktimatI-shutAvatI	अतः सा काष्ठत्वेन स्वस्य पादौ एव चुल्ल्याम् स्थापितवती
sp007-002026_bhaktimatI-shutAvatI	अहो आश्चर्यम् तस्याः पादौ न दग्धौ
sp007-002027_bhaktimatI-shutAvatI	महतः शैत्यस्य स्पर्शः अनुभूतः तया
sp007-002028_bhaktimatI-shutAvatI	अपरस्मिन् क्षणे देवराजः इन्द्रः तस्याः पुरतः प्रत्यक्षीभूय अवदत् कल्याणि अहमस्मि देवेन्द्रः
sp007-002029_bhaktimatI-shutAvatI	तव परीक्षणाय अहम् वशिष्टरूपम् धृत्वा आगतवान्
sp007-002030_bhaktimatI-shutAvatI	तव भक्त्या अहम् सन्तुष्टो अस्मि
sp007-002031_bhaktimatI-shutAvatI	तव इष्टम् सिद्धम् भविष्यति
sp007-002032_bhaktimatI-shutAvatI	मम पत्नीत्वेन त्वम् देवलोके निवासम् करिष्यसि इति
sp007-002033_bhaktimatI-shutAvatI	श्रुतावती परमहर्षेण भक्त्या च इन्द्रम् नमस्कृतवती
sp007-002034_devadarshanam	देवदर्शनम्
sp007-002035_devadarshanam	वरदेन्द्रेन लिखितम्
sp007-002036_devadarshanam	कश्चन आश्रमः
sp007-002037_devadarshanam	तस्य गुरुः परमसाधकत्वेन सुविख्यातः
sp007-002038_devadarshanam	अतः तत्र अध्ययनाय बहवः छात्राः आगच्छन्ति
sp007-002039_devadarshanam	आगतानाम् योग्यताम् परिशील्य योग्यान् चित्वा शिष्यत्वेन स्वीकरोति गुरुः
sp007-002040_devadarshanam	एवम् शिष्यत्वेन स्वीकृतः कश्चन तरुणः तत्र दशाधिकानि वर्षाणि अयापयत्
sp007-002041_devadarshanam	तस्य चिन्तनम् यत् अध्ययनसमाप्तितः पूर्वम् गुरुः भगवन्तम् दर्शयेत् इति
sp007-002042_devadarshanam	आचार्यः अपि शिष्यस्य एताम् अपेक्षाम् जानाति
sp007-002043_devadarshanam	तथापि शिष्येण तु भगवद्दर्शनक्षणः न प्राप्तः एव
sp007-002044_devadarshanam	अतः कदाचित् शिष्यः गुरुम् अपृच्छत् आचार्यवर्य
sp007-002045_devadarshanam	भवान् भगवद्दर्शनम् कदा कारयेत् इति
sp007-002046_devadarshanam	श्वः एव कारयितुम् अर्हेयम् इति शान्ततया अवदत् गुरुः
sp007-002047_devadarshanam	श्वः एव इति साश्चर्यम् उक्त्वा शिष्यः पुनः अपृच्छत्
sp007-002048_devadarshanam	श्वः एव भगवद्दर्शनम् कारयिष्यते इत्येतत् किम् सत्यम् इति
sp007-002049_uchitaM-na-kRRitaM-tvayA	सा भ्रातरम् सर्वदा शौर्यकार्ये प्रोत्साहयति स्म
sp007-002050_devadarshanam	तत्र सन्देहः एव मास्तु
sp007-002051_devadarshanam	उषसि एव मत्समीपम् आगच्छ
sp007-002052_devadarshanam	भगवद्दर्शनम् कारयिष्यामि इति अवदत् गुरुः
sp007-002053_devadarshanam	महता सन्तोषेण शिष्यः प्रत्यगच्छत्
sp007-002054_devadarshanam	श्वः अहम् देवम् द्रक्ष्यामि एव
sp007-002055_devadarshanam	एवम् स्थिते किम् ध्यानेन इति चिन्तयन् ध्यानमपि न कृतवान् सः
sp007-002056_devadarshanam	रात्रौ निद्रा अपि न प्राप्ता
sp007-002057_devadarshanam	प्रातः स्नान पूजा ध्यानादिषु अपि तस्य मनः न लग्नम्
sp007-002058_devadarshanam	सः गुरोः कुटीरम् प्रति धावितवान्
sp007-002059_devadarshanam	गुरुः अवदत् देवः द्रष्टव्यः इति तव चिन्तनम् मूर्खतायै एव
sp007-002060_devadarshanam	तथापि अस्तु नाम कीदृशम् देवम् द्रष्टुम् इच्छसि त्वम् इति
sp007-002061_devadarshanam	किम् देवे अपि प्रकाराः सन्ति इति साश्चर्यम् अपृच्छत् शिष्यः
sp007-002062_shreShThaH-kaH	सः पुनः चर्मकारस्य समीपम् गत्वा स्वस्थितिम् निवेदितवान्
sp007-002063_devadarshanam	देवः नाम कः इति त्वया किम् चिन्तितम्
sp007-002064_devadarshanam	देवस्य स्पष्टा कल्पना यस्य न स्यात् सः देवम् कथम् वा द्रष्टुम् शक्नुयात्
sp007-002065_devadarshanam	यस्य स्वरूपमेव न ज्ञायेत तस्य अन्वेषणम् कथम् क्रियेत
sp007-002066_devadarshanam	आदौ देवस्य स्वरूपम् अवगन्तव्यम्
sp007-002067_devadarshanam	ततः तस्य दर्शनार्थम् प्रयासः करणीयः
sp007-002068_devadarshanam	देवस्य दर्शनार्थम् महान् सन्नाहः स्यात्
sp007-002069_devadarshanam	सः यदि त्वयि न स्यात् तर्हि त्वम् देवम् द्रष्टुम् नार्हेः
sp007-002070_devadarshanam	शिष्ये दिग्भ्रान्तिः उत्पन्ना
sp007-002071_devadarshanam	सः किङ्कर्तव्यताविमूढताया गुरोः मुखम् अपश्यत्
sp007-002072_devadarshanam	ध्याने प्रवृत्तिम् कुरु
sp007-002073_devadarshanam	सः एव सन्नाहमार्गः इति अवदत् गुरुः
sp007-002074_janAdarapAtratA-katham	जनादरपात्रता कथम्
sp007-002075_janAdarapAtratA-katham	कथाकारः गर्गेशोपाध्यायः
sp007-002076_janAdarapAtratA-katham	कश्चन राजा
sp007-002077_janAdarapAtratA-katham	सः महाकोपशीलः
sp007-002078_janAdarapAtratA-katham	सुबुद्धिः तस्य मन्त्री
sp007-002079_janAdarapAtratA-katham	स तु शासनदक्षः
sp007-002080_janAdarapAtratA-katham	अतः तस्मिन् राज्ये राजशासनम् उत्तमम् आसीत्
sp007-002081_janAdarapAtratA-katham	कदाचित् राज्ञः मनसि विचारः आगतः राजधान्याम् मम एका भव्या मूर्तिः प्रतिष्ठापनीया
sp007-002082_janAdarapAtratA-katham	ततः सः ताम् योजनाम् मन्त्रिणः पुरतः उपस्थापितवान्
sp007-002083_janAdarapAtratA-katham	किन्तु मन्त्री सुबुद्धिः एवम् विचारम् न अन्वमन्यत
sp007-002084_janAdarapAtratA-katham	प्रजानाम् प्रशंसा प्राप्तव्या चेत् प्रजोपकारकाणि कार्याणि करणीयानि न तु एतादृशानि इति अवदत् सः
sp007-002085_janAdarapAtratA-katham	एतस्य श्रवणात् महाराजः कुपितः
sp007-002086_janAdarapAtratA-katham	प्रतिमानिर्माणम् भवेत् एव इति अनुरोधम् कृतवान् सः
sp007-002087_janAdarapAtratA-katham	मन्त्री तु प्रजाभिः कररूपेण दत्तम् धनम् एतादृशाय कार्याय न विनियोक्तव्यम् इति दृढस्वरेण अवदत्
sp007-002088_janAdarapAtratA-katham	अन्ते क्रुद्धः राजा मम वचनम् तिरस्कुर्वतः तव कियत् धार्ष्ट्यम्
sp007-002089_janAdarapAtratA-katham	त्वम् मन्त्रिस्थाने स्थातुम् अनर्हः इति उक्त्वा तस्मिन् एव दिने
sp007-002090_janAdarapAtratA-katham	तम् मन्त्रिस्थानात् च्यावयित्वा क्षामग्रस्तस्य जनपदस्य अधिकारित्वेन नियुक्तवान्
sp007-002091_janAdarapAtratA-katham	मन्त्री तु विना प्रतिवचनम् राजाज्ञाम् पालयन् तम् क्षामग्रस्तम् प्रदेशम् प्रति गतवान्
sp007-002092_janAdarapAtratA-katham	आदौ तेन क्षामग्रस्तस्य प्रदेशस्य स्थितेः अध्ययनम् कृतम्
sp007-002093_janAdarapAtratA-katham	कृषिः तु न प्रवर्तते स्म क्षामकारणतः
sp007-002094_janAdarapAtratA-katham	अतः जनाः उद्योगम् इच्छन्ति स्म
sp007-002095_janAdarapAtratA-katham	सुबुद्धिः कासारस्य गभीरतायाः वर्धनम् कासारनिर्माणम् मार्गनिर्माणम्
sp007-002096_janAdarapAtratA-katham	लघुजलबन्धनिर्माणम् इत्यादीनि कार्याणि आरब्धवान्
sp007-002097_janAdarapAtratA-katham	वेतनत्वेन धनम् अदत्त्वा तण्डुलधान्यादीनि दत्तवान्
sp007-002098_janAdarapAtratA-katham	बहुधा अनुनीय धनिकेभ्यः एतदर्थम् धनम् सङ्गृहीतवान्
sp007-002099_janAdarapAtratA-katham	अधिकम् धनम् दत्तवताम् पूर्वजानाम् नाम कासारादिस्थले स्थापयिष्यते इति उद्घोषितवान्
sp007-002100_janAdarapAtratA-katham	दैवयोगात् वर्षाकाले उत्तमा वृष्टिः जाता
sp007-002101_janAdarapAtratA-katham	चिन्तिता आसीत् इत्यतः वर्षाकालात् अनन्तरमपि तस्मिन् प्रदेशे जलसमृद्धिः दृष्टा
sp007-002102_janAdarapAtratA-katham	अतः सार्धैकवर्षाभ्यन्तरे सुबुद्धेः जनप्रियता सर्वत्र प्रसृता
sp007-002103_janAdarapAtratA-katham	कदाचित् राजा तम् राजभवनम् प्रति आनाय्य तदीयस्य मुखस्य कान्तिम् दृष्ट्वा
sp007-002104_janAdarapAtratA-katham	मन्त्रिपदम् गतम् इति किम् खेदः नास्ति भवतः
sp007-002105_janAdarapAtratA-katham	कथम् एषा सन्तृप्तिः दृश्यते भवतः मुखे इदानीमपि इति अपृच्छत्
sp007-002106_janAdarapAtratA-katham	तदा सुबुद्धिः अवदत् महाराज सम्मानः अवलम्बते न पदम् अपि तु कार्याणि
sp007-002107_janAdarapAtratA-katham	क्षामग्रस्ते प्रदेशे मम वासाय सामान्या व्यवस्था अपि आदौ न आसीत्
sp007-002108_janAdarapAtratA-katham	किन्तु सुविचिन्त्य मया कृतानि कार्याणि सर्वाणि फलप्रदानि जातानि
sp007-002109_janAdarapAtratA-katham	अतः अद्य तत्रत्याः जनाः मयि महान्तम् आदरम् प्रकटयन्ति
sp007-002110_janAdarapAtratA-katham	जनानाम् प्रीतिः माम् सन्तुष्टान्तरङ्गम् करोति
sp007-002111_janAdarapAtratA-katham	अतः मन्त्रिपदवी नास्ति इति अल्पोऽपि विषादः नास्ति मयि
sp007-002112_janAdarapAtratA-katham	एतत् श्रुतवान् राजा अवगतवान् जनप्रियतासम्पादनाय किम् करणीयम् इति
sp007-002113_janAdarapAtratA-katham	तस्मात् सः सुबुद्धिम् पुनरपि मन्त्रिस्थाने प्रतिष्ठाप्य तस्य मार्गदर्शनेन कार्यम् कुर्वन् जनादरपात्रताम् गतः
sp007-002114_jayamatyAH-AtmAhutiH	जयमत्याः आत्माहुतिः
sp007-002115_jayamatyAH-AtmAhutiH	बुद्धीन्द्रनाथबरठाकरः अस्साम्
sp007-002116_jayamatyAH-AtmAhutiH	सप्तदशस्य शतकस्य उत्तरार्धे असमराज्ये प्रवृत्ता घटना एषा
sp007-002117_jayamatyAH-AtmAhutiH	तस्मिन् काले अहोमकुलीयः चतुर्दशवर्षीयः बालनृपतिः रत्नध्वजः राज्यम् परिपालयति स्म
sp007-002118_jayamatyAH-AtmAhutiH	सः चञ्चलमतिः
sp007-002119_jayamatyAH-AtmAhutiH	तस्य मन्त्री लालुकसोलः
sp007-002120_jayamatyAH-AtmAhutiH	स तु दुष्टात्मा दुराचारः च
sp007-002121_jayamatyAH-AtmAhutiH	वस्तुतः रत्नध्वजस्य पितुः संहारः तेन एव कारितः आसीत् गुप्ततया
sp007-002122_jayamatyAH-AtmAhutiH	प्रशासनाधिकारम् समग्रतया स्वाधीनीकर्तुम् इच्छन् सः पञ्चवर्षीयाम् स्वपुत्रीम्
sp007-002123_jayamatyAH-AtmAhutiH	रत्नध्वजाय दत्त्वा तम् जामातरम् विधाय स्वस्य प्राबल्यम् दृढीकृतवान् आसीत्
sp007-002124_jayamatyAH-AtmAhutiH	तावता तस्य मनसि कश्चन विचारः आगतः
sp007-002125_jayamatyAH-AtmAhutiH	मम जामातुः प्रतिद्वन्द्वी कोऽपि न भवेत् इति
sp007-002126_jayamatyAH-AtmAhutiH	हीनाङ्गः कोऽपि तस्मिन् काले राजपदम् आरोढुम् न अर्हति स्म
sp007-002127_jayamatyAH-AtmAhutiH	अतः सः गुप्तचराणाम् द्वारा अहोमकुलीयानाम् तद्बान्धवानाम् विवरणम् सङ्गृह्य
sp007-002128_jayamatyAH-AtmAhutiH	रहसि सर्वेषाम् राजकुलीयानाम् बालानाम् तरुणानाम् च अङ्गक्षतम् कारितवान्
sp007-002129_jayamatyAH-AtmAhutiH	किन्तु एकस्य एव अङ्गच्छेदम् कर्तुम् न शक्तम् तेन
sp007-002130_jayamatyAH-AtmAhutiH	तस्य नाम गदापाणिः इति
sp007-002131_jayamatyAH-AtmAhutiH	मन्त्रिणः कुतन्त्रम् कथमपि ज्ञातवान् सः रहसि निलीय अतिष्ठत्
sp007-002132_jayamatyAH-AtmAhutiH	लालुकसोलेन तस्य अन्वेषणम् बहुधा कारितम्
sp007-002133_jayamatyAH-AtmAhutiH	किन्तु गदापाणिः क्वापि न लब्धः एव
sp007-002134_jayamatyAH-AtmAhutiH	ततः लालुकसोलः तस्य पत्नीम् जयमतीम् आनाय्य भीतिम् जनयित्वा अपृच्छत् तव पतिः क्व
sp007-002135_shlokAt-parivRRittaM-jIvanam	स तु कोट्यधीशः
sp007-002136_jayamatyAH-AtmAhutiH	जयमती अवदत् अहम् न जानामि इति
sp007-002137_jayamatyAH-AtmAhutiH	लालुकसोलः चपेटाघातैः वेत्राघातैः दण्डप्रहारैः शूलनिपीडनैः च ताम् बहुधा अपीडयत्
sp007-002138_jayamatyAH-AtmAhutiH	तथापि जयमती रहस्यप्रकाशनम् न अङ्गीकृतवती एव
sp007-002139_jayamatyAH-AtmAhutiH	लालुकसोलः ताम् कारागारे स्थापितवान्
sp007-002140_jayamatyAH-AtmAhutiH	पीडनम् तु अनुवृत्तम् एव
sp007-002141_jayamatyAH-AtmAhutiH	एषा वार्ता गदापाणिना अपि ज्ञाता
sp007-002142_jayamatyAH-AtmAhutiH	पत्न्याः एतत् पीडनम् सः न असहत
sp007-002143_jayamatyAH-AtmAhutiH	अतः वेषान्तरम् धृत्वा रात्रौ पत्नीसमीपम् आगत्य सः अवदत्
sp007-002144_jayamatyAH-AtmAhutiH	त्वम् पत्युः रहस्यम् किमर्थम् न प्रकाशयसि
sp007-002145_jayamatyAH-AtmAhutiH	तत्प्रकाश्य इतः मुक्ता भव
sp007-002146_jayamatyAH-AtmAhutiH	जयमत्या वेषान्तरधारी सः न अभिज्ञातः एव
sp007-002147_jayamatyAH-AtmAhutiH	सा दृढस्वरेण अवदत् मया किमर्थम् रहस्यम् प्रकाश्येत
sp007-002148_jayamatyAH-AtmAhutiH	प्राणत्यागमपि अङ्गीकुर्याम् किन्तु रहस्यम् तु न प्रकाशयेयम्
sp007-002149_jayamatyAH-AtmAhutiH	यदि भवान् अस्मत् हितैषी स्यात् तर्हि मम पतिम् वदतु यत् दुष्टात्मानम् रत्नध्वजम्
sp007-002150_jayamatyAH-AtmAhutiH	तन्मार्गदर्शकम् लालुकसोलम् च युद्धे निगृह्य देशहितम् चिन्तनीयम् इति
sp007-002151_jayamatyAH-AtmAhutiH	तयोः निग्रहात् मम विमोचनम् साधितम् भवेत् एव इति
sp007-002152_jayamatyAH-AtmAhutiH	प्रतिवचनम् किमपि अनुक्त्वा गदापाणिः ततः निर्गतवान्
sp007-002153_jayamatyAH-AtmAhutiH	अग्रे अष्टादश दिनानि यावत् घोराम् चित्रहिंसाम् अनुभूय जयमती प्राणवियोगम् प्राप्तवती
sp007-002154_jayamatyAH-AtmAhutiH	एतस्मात् गदापाणेः रक्तम् सन्तप्तम् जातम्
sp007-002155_jayamatyAH-AtmAhutiH	सः हितैषिणाम् सैन्यम् विरचय्य युद्धम् उद्घोष्य रत्नध्वजम् लालुकसोलम् च संहृतवान्
sp007-002156_jayamatyAH-AtmAhutiH	ततः सः सिंहासनम् आरुह्य उत्तमम् शासनम् कृतवान्
sp007-002157_jayamatyAH-AtmAhutiH	महापतिव्रतायाः देशभक्तायाः जयमत्याः आत्माहुतिकारणतः देशस्य उन्नतिः जाता
sp007-002158_kartavyapAlane-vighnaH	बालमोदिनी कर्तव्यपालने विघ्नः
sp007-002159_kartavyapAlane-vighnaH	मनोजकुमारः
sp007-002160_kartavyapAlane-vighnaH	तस्य निर्णयाः पक्षपातरहिताः न्याय्याः च भवन्ति स्म
sp007-002161_kartavyapAlane-vighnaH	कदाचित् सः स्थानपरिवर्तनम् प्राप्य कोल्हापुरम् आगतवान्
sp007-002162_kartavyapAlane-vighnaH	तस्य पितामात्रादयः तत्रैव निवसन्ति स्म
sp007-002163_kartavyapAlane-vighnaH	बहवः बान्धवाः अपि तत्र आसन्
sp007-002164_kartavyapAlane-vighnaH	मत्सम्बन्धी कश्चन व्यवहारः न्यायालये अस्ति
sp007-002165_kartavyapAlane-vighnaH	भवतः पुत्रः एव न्यायाधीशः
sp007-002166_kartavyapAlane-vighnaH	सः व्यवहारः मदनुकूलतया यदि भवेत् तर्हि अहम् उपकृतः स्याम् इति
sp007-002167_kartavyapAlane-vighnaH	पिता महादेववर्यम् आहूय अवदत् पुत्र एतस्य व्यवहारम् श्रद्धया पश्य
sp007-002168_kartavyapAlane-vighnaH	एतस्य निवेदनम् सफलीकुरु इति
sp007-002169_kartavyapAlane-vighnaH	रानडेवर्यः किमपिवचनम् न अवदत्
sp007-002170_kartavyapAlane-vighnaH	तस्य बन्धोः निर्गमनस्य अनन्तरम् सः पितरम् अवदत् अस्मिन् नगरे अस्माकम् बान्धवाः बहवः
sp007-002171_kartavyapAlane-vighnaH	सुहृदः अपि मम अनेके
sp007-002172_kartavyapAlane-vighnaH	यदि न्यायव्यवहारविषये सम्भाषणाय भवता मया वा अवसरः दीयेत
sp007-002173_kartavyapAlane-vighnaH	तर्हि बहवः गृहम् प्रति आगच्छेयुः स्वानुकूलतया निर्णयम् प्राप्तुम्
sp007-002174_kartavyapAlane-vighnaH	दाक्षिण्यवशात् यदि एतादृशाय अवसरः दीयेत तर्हि न्यायनिर्णयः न्याय्यः न भवेत्
sp007-002175_kartavyapAlane-vighnaH	न्यायालयव्यवहारसम्बद्धेन केनचित् सह गृहे मेलनम्
sp007-002176_kartavyapAlane-vighnaH	तेन सह सम्भाषणम् वा अनुचितम् इति मम अभिप्रायः
sp007-002177_kartavyapAlane-vighnaH	सत्यनिष्ठतया निष्पक्षपाततया च न्यायनिर्णयः प्रचलेत्
sp007-002178_kartavyapAlane-vighnaH	मम कर्तव्यपालने भवतः अपि साहाय्यम् अपेक्षितम् एव
sp007-002179_kartavyapAlane-vighnaH	पिता साश्चार्यम् पुत्रस्य मुखम् अपश्यत्
sp007-002180_kartavyapAlane-vighnaH	विधेयः पुत्रः मम वचनम् निराकुर्यात् इत्येतत् न चिन्तितम् आसीत् तेन
sp007-002181_kartavyapAlane-vighnaH	तावता महादेवरानडेवर्यः पुनः अवदत् यदि कर्तव्यच्युतिः भवेत् तर्हि मनसः अशान्तिः स्यात्
sp007-002182_kartavyapAlane-vighnaH	ततः शरीरस्वास्थ्यस्यापि हानिः भवेत्
sp007-002183_kartavyapAlane-vighnaH	एतत्सर्वम् किम् इच्छति भवान्
sp007-002184_kartavyapAlane-vighnaH	एतादृशाः प्रसङ्गाः अत्र पुनः पुनः आगच्छेयुः इति यदि अस्ति तर्हि अहम् चिन्तयामि स्थानपरिवर्तनाय प्रयासः एव वरम् इति
sp007-002185_kartavyapAlane-vighnaH	यत्र कर्तव्यपालने क्लेशः स्यात् तत्र स्थितिम् अनुचिताम् मन्ये अहम् इति
sp007-002186_kartavyapAlane-vighnaH	एतत् श्रुत्वा पिता अवदत् पुत्र स्पष्टवादिताम् श्रयता भवता युक्तमेव उक्तम्
sp007-002187_kartavyapAlane-vighnaH	मत्कारणतः अस्मत्कुटुम्बसदस्यानाम् कारणतः वा भवतः कर्तव्यपालनकार्ये विघ्नः न भविष्यति
sp007-002188_kartavyapAlane-vighnaH	भवान् निश्चिन्ततया तिष्ठतु इति
sp007-002189_kArye-shraddhA	ज्ञानशेखरः ईरोड् तमिळ् नाडु
sp007-002190_kArye-shraddhA	कश्चन धनिकः पूर्वम् वसति स्म
sp007-002191_kArye-shraddhA	एकवारम् सः कञ्चित् स्वप्नम् अपश्यत्
sp007-002192_kArye-shraddhA	स्वप्ने देवी आगत्य मम निमित्तम् एकम् मन्दिरम् निर्मातु इति उक्त्वा अन्तर्हिता अभवत्
sp007-002193_kArye-shraddhA	धनिकः प्रातः उत्थाय सङ्कल्पितवान् यत् मया देव्याः आज्ञा अवश्यम् पालनीया इति
sp007-002194_kArye-shraddhA	अतः सः मन्दिरम् निर्मातुम् स्थलस्य अन्वेषणम् आरब्धवान्
sp007-002195_kArye-shraddhA	समुचितम् स्थलम् प्राप्तम् तेन अल्पे एव काले
sp007-002196_kArye-shraddhA	तत्र मन्दिरनिर्माणकार्यम् अपि आरब्धम्
sp007-002197_kArye-shraddhA	ततः सः देव्याः मूर्तिम् निर्मातुम् उत्तमस्य शिल्पिनः अन्वेषणम् आरब्धवान्
sp007-002198_kArye-shraddhA	देव्याः अनुग्रहेण कश्चन उत्कृष्टः शिल्पी तेन प्राप्तः
sp007-002199_kArye-shraddhA	धनिकः शिल्पिनम् प्रणम्य स्वस्य मनसि देव्याः मूर्तेः यत् स्वरूपम् आसीत् तत् विवृतवान्
sp007-002200_kArye-shraddhA	तदानुगुण्येन शिल्पी श्रद्धया भक्त्या च मूर्तिनिर्माणकार्यम् आरब्धवान्
sp007-002201_kArye-shraddhA	मूर्तिनिर्माणकार्यसमापनसमये अनवधानताकारणात् मूर्तेः मुखे लघुः कलङ्कः जातः
sp007-002202_kArye-shraddhA	तस्य दर्शनात् शिल्पी नितराम् खिन्नः
sp007-002203_kArye-shraddhA	मम समग्रः प्रयासः विफलः जातः इति सः अचिन्तयत्
sp007-002204_kArye-shraddhA	ततः सः नूतनायाः मूर्तेः निर्माणम् आरब्धवान्
sp007-002205_kArye-shraddhA	केषाञ्चित् दिनानाम् अनन्तरम् धनिकः शिल्पिनः समीपम् अगतवान्
sp007-002206_kArye-shraddhA	तत्र देव्याः मूर्तिद्वयम् आसीत्
sp007-002207_kArye-shraddhA	एतत् दृष्ट्वा महत् आश्चर्यम् प्राप्नुवन् सः धनिकः शिल्पिनम् अपृच्छत्
sp007-002208_kArye-shraddhA	महोदय मया तु एकस्याः एव मूर्तेः निर्माणम् सूचितम्
sp007-002209_kArye-shraddhA	अत्र तु मूर्तिद्वयम् दृश्यते
sp007-002210_kArye-shraddhA	किमर्थम् मूर्तिद्वयम् निर्मितम् भवता इति
sp007-002211_kArye-shraddhA	तदा शिल्पी अकथयत् महाशय प्रथममूर्तेः मुखे एकः लघुः कलङ्कः जातः अनवधानताकारणात्
sp007-002212_kArye-shraddhA	अतः मया नूतना मूर्तिः निर्मिता इति
sp007-002213_kArye-shraddhA	तत् श्रुत्वा धनिकः पुनः अवदत् को वा पश्येत् तम् लघुम् कलङ्कम्
sp007-002214_kArye-shraddhA	सूक्ष्मदर्शनात् अपि मया तु कस्याञ्चिदपि मूर्तौ कोऽपि कलङ्कः न लक्षितः एव इति
sp007-002215_kArye-shraddhA	तदा शिल्पी अवदत् महाशय अन्यः पश्यति वा न वा
sp007-002216_kArye-shraddhA	किन्तु अहम् यदा पश्यामि तदा मम मनसि तत् कलङ्कयुतम् मुखमेव तिष्ठति
sp007-002217_kArye-shraddhA	न तु देव्याः प्रसन्नतापूर्णम् निष्कलङ्कम् मुखम्
sp007-002218_kArye-shraddhA	मनःसाक्ष्यविरोधिकार्यम् कर्तुम् न अर्हामि अहम्
sp007-002219_kArye-shraddhA	अतः एव अपरा मूर्तिः निर्मिता मया
sp007-002220_kArye-shraddhA	कलङ्करहितायाः देवीमूर्तेः प्रतिष्ठापनम् जातम् चेदेव मम तृप्तिः भवेत् न अन्यथा
sp007-002221_kArye-shraddhA	धनिकः तस्य विशिष्टस्य शिल्पिनः कार्यश्रद्धाम् दृष्ट्वा नितराम् आश्चर्यान्वितः अभवत्
sp007-002222_kiM-vyarthavyayena-ADambareNa-vA	किम् व्यर्थव्ययेन आडम्बरेण वा
sp007-002223_kiM-vyarthavyayena-ADambareNa-vA	कथाकारः सत्यदेवः
sp007-002224_kiM-vyarthavyayena-ADambareNa-vA	कश्चन राजा
sp007-002225_kiM-vyarthavyayena-ADambareNa-vA	तस्य शासनम् उत्तममेव आसीत्
sp007-002226_kiM-vyarthavyayena-ADambareNa-vA	जनाः अपि तस्य शासनस्य प्रशंसाम् कुर्वन्ति स्म
sp007-002227_kiM-vyarthavyayena-ADambareNa-vA	तत् सुन्दरे मण्डपे भवेत्
sp007-002228_kiM-vyarthavyayena-ADambareNa-vA	स च मण्डपः रमणीये उद्याने तिष्ठेत्
sp007-002229_kiM-vyarthavyayena-ADambareNa-vA	उद्यानम् द्रष्टुम् आगताः जनाः मण्डपम् तदन्तः स्थितम् स्मारकम् च दृष्ट्वा माम्
sp007-002230_kiM-vyarthavyayena-ADambareNa-vA	मया अनुष्ठितानि कार्याणि च स्मरेयुः इति
sp007-002231_kiM-vyarthavyayena-ADambareNa-vA	एतद्विषये सः मन्त्रिपरिषदः पुरतः चर्चाम् अकरोत्
sp007-002232_kiM-vyarthavyayena-ADambareNa-vA	सर्वे सभासदः एतम् प्रस्तावम् सहर्षम् अङ्गीकृतवन्तः
sp007-002233_kiM-vyarthavyayena-ADambareNa-vA	तावता उत्थितः प्रधानमन्त्री स्वस्य कोषात् एकम् शिलाखण्डम् निष्कास्य राज्ञे दर्शयन्
sp007-002234_kiM-vyarthavyayena-ADambareNa-vA	प्रभो एषा शिला कदा जाता कुत्र उत्पन्ना अत्र कथम् आगता
sp007-002235_kiM-vyarthavyayena-ADambareNa-vA	एतत् रूपम् कथम् प्राप्तम् इत्यादिकम् वक्तुम् किम् शक्येत
sp007-002236_kiM-vyarthavyayena-ADambareNa-vA	इति अपृच्छत्
sp007-002237_kiM-vyarthavyayena-ADambareNa-vA	क्वापि नदीतीरे एषा स्थिता स्यात्
sp007-002238_kiM-vyarthavyayena-ADambareNa-vA	ततोऽधिकम् विवरणम् न ज्ञायेत इति अवदत् राजा
sp007-002239_kiM-vyarthavyayena-ADambareNa-vA	अग्रे एतस्य दशा का भवेत् इति केनापि किम् ज्ञायेत मन्त्री पुनः अपृच्छत्
sp007-002240_kiM-vyarthavyayena-ADambareNa-vA	तत्तु ज्ञातुम् न शक्यम् राजा अवदत्
sp007-002241_kiM-vyarthavyayena-ADambareNa-vA	प्रभो अस्माकम् जीवनमपि एतादृशमेव ननु
sp007-002242_kiM-vyarthavyayena-ADambareNa-vA	एषा जीवनयात्रा कदा आरब्धा इदानीम् यत् शरीरस्वभावादिकम् दृश्यते तत् कथम् प्राप्तम्
sp007-002243_kiM-vyarthavyayena-ADambareNa-vA	अग्रिमेषु जन्मसु अस्माकम् कीदृशी दशा स्यात् इत्यादिकम् केनापि न ज्ञायते
sp007-002244_kiM-vyarthavyayena-ADambareNa-vA	भगवतः कृपया एतत् शरीरादिकम् प्राप्तम्
sp007-002245_kiM-vyarthavyayena-ADambareNa-vA	अतः तदीयसृष्टेः उपकाराय तन्नाम लोकोपकाराय स्यात् अस्माकम् समग्रमपि जीवनम्
sp007-002246_kiM-vyarthavyayena-ADambareNa-vA	यदि अस्मासु सत्त्वम् स्यात् तर्हि रूपान्तरप्राप्तिसमये उत्तमम् स्वरूपम् प्राप्येत
sp007-002247_kiM-vyarthavyayena-ADambareNa-vA	अन्यथा तु जीवनस्य न किमपि प्रयोजनम्
sp007-002248_kiM-vyarthavyayena-ADambareNa-vA	अस्य समाप्तिविषये आडम्बरादिचिन्तनम् सर्वथा व्यर्थम्
sp007-002249_kiM-vyarthavyayena-ADambareNa-vA	धैर्येण अप्रियमपि सत्यम् उक्तवतः वृद्धमन्त्रिणः मुखम् दृष्टवन्तः अन्ये मन्त्रिणः
sp007-002250_kiM-vyarthavyayena-ADambareNa-vA	राजा क्षणम् यावत् विरम्य पुनः अवदत्
sp007-002251_kiM-vyarthavyayena-ADambareNa-vA	मन्त्रिवर्य भवता स्पष्टवादिताम् आश्रयता यत् उक्तम् तत् युक्तमेव
sp007-002252_kiM-vyarthavyayena-ADambareNa-vA	मया किम् करणीयम् किम् न करणीयम् इति सम्यगेव स्मारितम् भवता इति
sp007-002253_mama-mAtA-devatA	मम माता देवता
sp007-002254_mama-mAtA-devatA	अनिरुद्धमण्डलिकः महाराष्ट्रम्
sp007-002255_mama-mAtA-devatA	कस्मिंश्चित् नगरे सदानन्दः नाम कश्चन बालकः पित्रा सह वसति स्म
sp007-002256_mama-mAtA-devatA	अतीव दरिद्रः तस्य पिता
sp007-002257_mama-mAtA-devatA	उपजीविकाचालनार्थम् किञ्चिदपि धनम् न आसीत् तस्य
sp007-002258_mama-mAtA-devatA	सदानन्दः एकदा एकाकी अटन् पुष्पापणम् आगतः
sp007-002259_mama-mAtA-devatA	सः पुष्पम् क्रेतुम् इष्टवान्
sp007-002260_mama-mAtA-devatA	किन्तु तस्य समीपे स्वल्पमपि धनम् नासीत्
sp007-002261_mama-mAtA-devatA	अतः चिन्तामग्नः सः पुष्पाणि पश्यन् तत्रैव अतिष्ठत्
sp007-002262_mama-mAtA-devatA	तस्य नयने अश्रुपूर्णे जाते
sp007-002263_mama-mAtA-devatA	किञ्चित्कालानन्तरम् तेन मार्गेण गच्छन् कश्चन सत्पुरुषः तम् अपश्यत्
sp007-002264_mama-mAtA-devatA	सः तस्य समीपम् आगत्य अपृच्छत् रे बालक किमर्थम् रोदिषि
sp007-002265_mama-mAtA-devatA	बालकेन उक्तम् अहम् एकाम् पुष्पमालाम् अपेक्षे
sp007-002266_mama-mAtA-devatA	किन्तु मम समीपे किञ्चिदपि धनम् नास्ति
sp007-002267_mama-mAtA-devatA	सः पुरुषः तम् पुनः अपृच्छत् त्वम् किमर्थम् पुष्पमालाम् इच्छसि
sp007-002268_mama-mAtA-devatA	कस्मै दातव्यम् तत् इति
sp007-002269_mama-mAtA-devatA	बालः अवदत् मम मात्रे दातुम् इच्छामि तस्याः आनन्दाय
sp007-002270_mama-mAtA-devatA	विह्वलचित्तः सः पुरुषः तस्मै बालाय पुष्पमालाम् क्रीत्वा अयच्छत्
sp007-002271_mama-mAtA-devatA	धन्यवादाः महोदय इति उक्त्वा बालकः ततः गन्तुम् उद्युक्तः
sp007-002272_mama-mAtA-devatA	तदा सः पुरुषः अवदत् तव माता कुत्र वर्तते
sp007-002273_mama-mAtA-devatA	अहम् त्वाम् नेष्यामि तत्र
sp007-002274_mama-mAtA-devatA	आगच्छ उपविश ममयाने
sp007-002275_mama-mAtA-devatA	बालः आनन्देन तस्य सज्जनपुरुषस्य याने उपविश्य गमनमार्गम् अदर्शयत्
sp007-002276_mama-mAtA-devatA	अचिरात् एव तौ श्मशानस्य समीपम् आगतवन्तौ
sp007-002277_mama-mAtA-devatA	श्मशानम् दृष्ट्वा सः पुरुषः एतेन बालकेन अत्र अहम् किमर्थम् आनीतः इति चिन्तयन् अपृच्छत्
sp007-002278_mama-mAtA-devatA	अत्र तव माता कुत्र वर्तते इति
sp007-002279_mama-mAtA-devatA	सः बालकः अकथयत् मम माता स्वर्गे निवसति
sp007-002280_mama-mAtA-devatA	अतः अहमपि तत्र गन्तुमिच्छामि
sp007-002281_mama-mAtA-devatA	आश्चर्यान्वितः सः पुरुषः अवदत् रे बाल एतत् तु श्मशानम् वर्तते इति
sp007-002282_mama-mAtA-devatA	तदा बालः अवदत् यत्र मम माता तत्र एव स्वर्गः
sp007-002283_mama-mAtA-devatA	मम मातुः अन्त्यम् अत्रैव जातम्
sp007-002284_mama-mAtA-devatA	अतः सा अत्र एव निवसति
sp007-002285_mama-mAtA-devatA	यत्र सा निवसति सः एव मम स्वर्गः
sp007-002286_mama-mAtA-devatA	मम माता देवता अस्ति
sp007-002287_mama-mAtA-devatA	इदम् श्रुत्वा सः पुरुषः स्तब्धः जातः
sp007-002288_mama-mAtA-devatA	निश्चलस्य तस्य नयनयोः अश्रूणि निर्गतानि
sp007-002289_mama-mAtA-devatA	मातृसदृशम् अन्यत् न किमपि अस्मिन् जगति
sp007-002290_mama-mAtA-devatA	माता एव दैवतम्
sp007-002291_mama-mAtA-devatA	स्वर्गादपि गरीयसी जननी
sp007-002292_mArgasya-shudhdatA	मार्गस्य शुद्धता
sp007-002293_mArgasya-shudhdatA	कथाकारः भद्रेशः
sp007-002294_mArgasya-shudhdatA	कश्चन बौद्धविहारः
sp007-002295_mArgasya-shudhdatA	तत्र शतशः शिष्याः आसन्
sp007-002296_mArgasya-shudhdatA	सर्वे साधनामार्गनिरताः
sp007-002297_mArgasya-shudhdatA	कदाचित् भगवान् बुद्धः तम् विहारम् द्रष्टुम् आगतवान्
sp007-002298_mArgasya-shudhdatA	विहारे सञ्चारसमये कश्चन शिष्यः महता ज्वरतापेन पीडाम् अनुभवन् तेन दृष्टः
sp007-002299_mArgasya-shudhdatA	सः झटिति तस्य सेवायाम् उद्यतः अभवत्
sp007-002300_mArgasya-shudhdatA	ललाटे जलपट्टिकादिस्थापनम् कृतम्
sp007-002301_mArgasya-shudhdatA	ज्वरतापस्य न्यूनीकरणाय औषधम् दत्तम्
sp007-002302_mArgasya-shudhdatA	सेवनाय द्रवाहारः दत्तः
sp007-002303_mArgasya-shudhdatA	सान्त्वनवचनानि धैर्यपूरकवचनानि च उक्तानि
sp007-002304_mArgasya-shudhdatA	एतस्मात् सः शिष्यः नितराम् सन्तृप्तः
sp007-002305_mArgasya-shudhdatA	अचिरात् एव उत्तमा निद्रा अपि तेन प्राप्ता
sp007-002306_mArgasya-shudhdatA	अनन्तरदिने ज्वरतापे न्यूनता जाता आसीत्
sp007-002307_mArgasya-shudhdatA	सः शिष्यः उपधानम् आलम्ब्य उपवेशने अपि समर्थः जातः
sp007-002308_mArgasya-shudhdatA	तेन सह सम्भाषमाणः बुद्धः अपृच्छत्
sp007-002309_mArgasya-shudhdatA	भवतः उपचाराय कोऽपि आश्रमबन्धुः न आगतः किम् इति
sp007-002310_mArgasya-shudhdatA	तदा सः शिष्यः अवदत् ते सर्वे साधनामार्गे निरताः
sp007-002311_mArgasya-shudhdatA	सर्वदा ध्यानमग्नाः भवन्ति ते
sp007-002312_mArgasya-shudhdatA	मम उपचाराय ते कथम् आगन्तुम् अर्हेयुः इति
sp007-002313_mArgasya-shudhdatA	बुद्धः प्रतिवचनम् किमपि न अवदत्
sp007-002314_mArgasya-shudhdatA	सम्यक् विश्रान्तिम् स्वीकुरु इति तम् उक्त्वा सः निर्गतः
sp007-002315_mArgasya-shudhdatA	ततः प्राङ्गणे सर्वान् शिष्यान् मेलयित्वा सः अपृच्छत्
sp007-002316_mArgasya-shudhdatA	अत्रत्यः कश्चन बन्धुः ज्वरतापग्रस्तः इति किम् भवद्भिः न ज्ञातम्
sp007-002317_mArgasya-shudhdatA	किमर्थम् भवत्सु केनापि तस्य
sp007-002318_mArgasya-shudhdatA	सेवार्थम् न गतम् इति
sp007-002319_mArgasya-shudhdatA	तदा कश्चन शिष्यः अवदत् ज्ञानप्राप्त्यर्थम् ध्यानमार्गः उपदिष्टः तत्रभवता एव
sp007-002320_mArgasya-shudhdatA	केनापि कारणेन विचलितता न प्राप्तव्या इति भवता एव वयम् बोधिताः
sp007-002321_mArgasya-shudhdatA	अतः तदनुगुणम् व्यवहृतम् अस्माभिः इति
sp007-002322_mArgasya-shudhdatA	एतत् श्रुत्वा बुद्धः कोपेन अवदत् मूर्खाः भवन्तः
sp007-002323_mArgasya-shudhdatA	मया यदुक्तम् तत् पालयितुम् भवद्भिः प्रयासः यः क्रियमाणः अस्ति सः तु स्तुत्यः एव
sp007-002324_mArgasya-shudhdatA	किन्तु मम कथनस्य आशयः तु लौकिकाकर्षणात् विचलितता न स्यात् इति
sp007-002325_mArgasya-shudhdatA	ज्ञानसाधनम् अस्माकम् लक्ष्यम्
sp007-002326_mArgasya-shudhdatA	कष्टस्थितौ स्थितस्य सेवातः यः मनस्संस्कारः प्राप्येत स तु अत्युत्कृष्टः
sp007-002327_mArgasya-shudhdatA	कष्टग्रस्तानाम् सेवार्थम् ध्यानम् त्यक्तम् चेदपि न कोऽपि दोषः
sp007-002328_mArgasya-shudhdatA	तस्याः निमित्तम् प्राप्तम् अवसरम् उपेक्ष्य ध्यानमार्गेण गमनात् न किमपि प्रयोजनम्
sp007-002329_mArgasya-shudhdatA	मार्गस्य अनुसरणम् यावत् मुख्यम् तावदेव मुख्यम् भवति मार्गस्य शुद्धता अपि
sp007-002330_mArgasya-shudhdatA	ताम् शुद्धताम् उपेक्ष्य भवद्भिः ध्यानमार्गस्य अनुसरणमात्रम् यत् कृतम् तत् तु अनुचितम् एव इति
sp007-002331_mArgasya-shudhdatA	एतस्य श्रवणात् सर्वे शिष्याः अवनतशिरस्काः जाताः
sp007-002332_mUrkhAH-shukAH	मूर्खाः शुकाः
sp007-002333_mUrkhAH-shukAH	कस्मिंश्चित् वने कश्चन साधुः वसति स्म
sp007-002334_mUrkhAH-shukAH	सः स्वस्य कुटीरे कांश्चन शुकान् पालितवान् आसीत्
sp007-002335_mUrkhAH-shukAH	सः तेषाम् रक्षणार्थम् तान् पाठितवान् आसीत्
sp007-002336_mUrkhAH-shukAH	यदा यः कोऽपि दृश्येत तदा भवद्भिः
sp007-002337_mUrkhAH-shukAH	व्याधः आगच्छति जालम् प्रसारयति किन्तु वयम् न गच्छेम इति वक्तव्यम् इति
sp007-002338_mUrkhAH-shukAH	यः केऽपि दृष्टः चेदपि ते शुकाः सर्वदा एतानि एव वाक्यानि वदन्ति स्म
sp007-002339_mUrkhAH-shukAH	एकदा साधुः भिक्षाटनार्थम् अन्यम् ग्रामम् गतवान्
sp007-002340_mUrkhAH-shukAH	तदा तेन मार्गेण गच्छन् कश्चन व्याधः वृक्षे उपविष्टवान्
sp007-002341_mUrkhAH-shukAH	तान् शुकान् दृष्टवान्
sp007-002342_mUrkhAH-shukAH	तस्य मनसि आशा उत्पन्ना एते शुकाः ग्रहीतव्याः इति
sp007-002343_mUrkhAH-shukAH	सः यदा वृक्षस्य समीपम् आगतः तदा सर्वे शुकाः युगपत् गानम् आरब्धवन्तः
sp007-002344_mUrkhAH-shukAH	व्याधः आगच्छति जालम् प्रसारयति किन्तु वयम् न गच्छेम इति
sp007-002345_mUrkhAH-shukAH	एतत् श्रुत्वा व्याधः आश्चर्यसमन्वितः जातः
sp007-002346_mUrkhAH-shukAH	सः कदापि एतादृशान् शुकान् न दृष्टवान् आसीत्
sp007-002347_mUrkhAH-shukAH	एते शुकाः प्रशिक्षिताः
sp007-002348_mUrkhAH-shukAH	एतेषाम् ग्रहणम् न सुकरम् इति चिन्तयन् सः व्याधः तत्रैव वृक्षस्य अधः उपविष्टवान्
sp007-002349_mUrkhAH-shukAH	फलप्राप्त्याशा अल्पा अपि नास्ति चेदपि झटिति प्रतिगन्तुम् अनिच्छन् सः तत्रैव जालम् प्रसार्य
sp007-002350_mUrkhAH-shukAH	बीजपूरफलस्य कांश्चन खण्डान् जालस्य उपरि संस्थाप्य
sp007-002351_mUrkhAH-shukAH	कोऽपि एकः वा मूर्खः शुकः फलस्य आशया जाले पतेत्
sp007-002352_mUrkhAH-shukAH	चेदपि मम सौभाग्यमेव इति चिन्तयन् तत्रैव शयानः निद्रावशम् अगच्छत्
sp007-002353_mUrkhAH-shukAH	किञ्चित्समयानन्तरम् व्याधस्य जागरणम् अभवत्
sp007-002354_mUrkhAH-shukAH	सर्वे शुकाः पूर्ववत् व्याधः आगच्छति जालम् प्रसारयति किन्तुम् वयम् जालदिशि न गच्छेम इति गायन्तः आसन्
sp007-002355_mUrkhAH-shukAH	व्याधः नेत्रे उन्मील्य अपश्यत्
sp007-002356_mUrkhAH-shukAH	सर्वे शुकाः जाले एव पतित्वा गायन्तः आसन्
sp007-002357_mUrkhAH-shukAH	तेषाम् मूर्खताम् दृष्ट्वा हसन् व्याधः जालसहिततया सर्वान् शुकान् नीतवान्
sp007-002358_Paropakari_Swami	परोपकरी स्वामी
sp007-002359_Paropakari_Swami	कथाकारः पुरुषोत्तमः
sp007-002360_Paropakari_Swami	पूर्वम् कश्चन साधुः आसीत्
sp007-002361_Paropakari_Swami	परोपकारः तस्य स्वभावः
sp007-002362_Paropakari_Swami	सर्वदा अटति सः
sp007-002363_Paropakari_Swami	यः ग्रामः गम्यते तत्र स्थितानाम् रोगिणाम् सेवाम् करोति स्म सः
sp007-002364_Paropakari_Swami	स्वच्छता रक्षणीया इति वदन् स्वच्छतार्थम् स्वयम् प्रवर्तते स्म सः
sp007-002365_Paropakari_Swami	तस्मात् ग्रामात् निर्गतः सः यदाकदाचिदपि पुनः आगन्तुम् अर्हति इत्यतः
sp007-002366_Paropakari_Swami	जनाः सर्वदा ग्रामस्य स्वच्छताविषये अवधानवन्तः भवन्ति स्म
sp007-002367_Paropakari_Swami	ग्रामेषु मन्दिरे वसन् सः जनैः भक्त्या अर्पितानि फलादीनि निर्धनेभ्यः ददाति स्म
sp007-002368_Paropakari_Swami	परोपकारिस्वामी इत्येव जनाः तम् निर्दिशन्ति स्म
sp007-002369_Paropakari_Swami	अथ एकदा सः ध्यानाय सन्नाहम् कुर्वन् आसीत्
sp007-002370_Paropakari_Swami	तावता कश्चन तस्य पुरतः उपस्थाय
sp007-002371_Paropakari_Swami	महात्मन् भवतः आराध्यदेवस्य विष्णोः दूतः अस्मि अहम्
sp007-002372_Paropakari_Swami	उपायनत्वेन एतानि भगवता प्रेषितानि इति वदन्
sp007-002373_Paropakari_Swami	आभरणसुवर्णनाणकादिभिः पूर्णाम् स्थालिकाम् तस्य पुरतः गृहीतवान्
sp007-002374_Paropakari_Swami	एतेन किम् मम
sp007-002375_Paropakari_Swami	यदि दानेच्छा तर्हि निर्धनेभ्यः एतेषाम् वितरणम् भवतु
sp007-002376_Paropakari_Swami	अन्यथा भवान् एतानि प्रतिनेतुम् अर्हति इति अवदत् परोपकारिस्वामी
sp007-002377_Paropakari_Swami	एतत् श्रुत्वा महत् आश्चर्यम् अनुभवन् सः देवदूतः अवदत् अस्तु नाम
sp007-002378_Paropakari_Swami	भवदिच्छानुगुणम् सर्वमेतत् निर्धनेभ्यः वितीर्यते
sp007-002379_Paropakari_Swami	भवतः व्यवहारेण सन्तुष्टः भगवान् सूचितवान् अस्ति यत् इतः परम् भवता किमपि कार्यम् करणीयम् नास्ति इति
sp007-002380_Paropakari_Swami	परोपकारकर्मणा भवता महत् पुण्यम् सम्पादितम्
sp007-002381_Paropakari_Swami	अतः मोक्षदानम् तेन प्रतिज्ञातम् अस्ति
sp007-002382_Paropakari_Swami	अतः इतः परम् भवान् सुखेन स्थातुम् अर्हति इति
sp007-002383_Paropakari_Swami	तदा परोपकारिस्वामी अवदत् जनसेवा मम कर्तव्यम्
sp007-002384_Paropakari_Swami	तद्विना कथम् अहम् तिष्ठेयम्
sp007-002385_Paropakari_Swami	कर्म ज्यायो ह्यकर्मणः इति भगवता एव आदिष्टमस्ति
sp007-002386_Paropakari_Swami	अतः कर्तव्यविषये सर्वदा अप्रमत्तः भवितुम् इच्छामि अहम्
sp007-002387_Paropakari_Swami	मोक्षम् प्राप्तुम् इच्छा नास्ति मम
sp007-002388_Paropakari_Swami	जनानाम् हितात् ऋते अन्यत् किमपि न इच्छामि अहम् इति
sp007-002389_Paropakari_Swami	अहो कर्मणि श्रद्धा भवतः
sp007-002390_Paropakari_Swami	इतः पूर्वम् लोके ये महात्मानः जाताः तान् सर्वान् अतिशेते भवान्
sp007-002391_Paropakari_Swami	भवतः गुणवत्तया सन्तुष्टः अहम् एकम् वरम् दातुमिच्छामि
sp007-002392_Paropakari_Swami	अपेक्षितम् याचताम् इति उक्त वान् देवदूतः
sp007-002393_Paropakari_Swami	मम निमित्तम् तु किमपि न आवश्यकम्
sp007-002394_Paropakari_Swami	तेन असङ्ख्याः जीविनः उपकृताः भवेयुः इति उक्तवान् परोपकारिस्वामी
sp007-002395_prajAsu-avidyamAnAsu-kva-rAjatvam	प्रजासु अविद्यमानासु क्व राजत्वम्
sp007-002396_prajAsu-avidyamAnAsu-kva-rAjatvam	कस्मिंश्चित् राज्ये विकृतवर्मा नाम कश्चन राजा आसीत्
sp007-002397_prajAsu-avidyamAnAsu-kva-rAjatvam	सः नामानुगुणम् विकृतप्रवृत्तिशीलः दुष्टः स्वार्थी च
sp007-002398_prajAsu-avidyamAnAsu-kva-rAjatvam	कदापि प्रजानाम् कुशलम् न पृच्छति स्म
sp007-002399_prajAsu-avidyamAnAsu-kva-rAjatvam	एकदा तस्य भटौ मन्दस्वरेण परस्परम् सम्भाषणे रतौ आस्ताम्
sp007-002400_prajAsu-avidyamAnAsu-kva-rAjatvam	एतत् तु महाराजेन श्रुतम्
sp007-002401_prajAsu-avidyamAnAsu-kva-rAjatvam	कोपेन तौ आहूय किमिति विचारितवान् सः
sp007-002402_prajAsu-avidyamAnAsu-kva-rAjatvam	आवयोः दण्डनम् निश्चितम् इति मत्त्वा किम् वक्तव्यम् इति अजानन्तौ तौ भयेन
sp007-002403_prajAsu-avidyamAnAsu-kva-rAjatvam	प्रभो अस्ति भयम् भक्तिः च भवद्विषये प्रजानाम् मनसि
sp007-002404_prajAsu-avidyamAnAsu-kva-rAjatvam	प्रजाः श्लाघन्ते भवन्तम् इति आवाम् सम्भाषमाणौ आस्व इति अवदताम्
sp007-002405_prajAsu-avidyamAnAsu-kva-rAjatvam	तयोः श्लाघनम् श्रुत्वा ईषन्मुदितः अपि महाराजः तम् मोदम् अप्रदर्शयन्
sp007-002406_prajAsu-avidyamAnAsu-kva-rAjatvam	एतौ स्वकर्तव्यम् विस्मृत्य वृथा कालहरणम् कृतवन्तौ
sp007-002407_prajAsu-avidyamAnAsu-kva-rAjatvam	इति हेतोः आज्ञापयत् यत् वेत्रप्रहारेण एतौ दण्डनीयौ इति
sp007-002408_prajAsu-avidyamAnAsu-kva-rAjatvam	एकदा महाराजस्य मनसि कश्चन सन्देहः उद्भूतः
sp007-002409_prajAsu-avidyamAnAsu-kva-rAjatvam	प्रजाः मम विषये किम् चिन्तयन्ति इति ज्ञातव्यम् इति
sp007-002410_prajAsu-avidyamAnAsu-kva-rAjatvam	अतः सः वेषान्तरम् धृत्वा देशपर्यटनार्थम् प्रस्थितवान्
sp007-002411_prajAsu-avidyamAnAsu-kva-rAjatvam	तदवसरे सः जलोद्धरणार्थम् कूपस्य समीपे स्थितानाम् महिलानाम् गणमेकम् अपश्यत्
sp007-002412_prajAsu-avidyamAnAsu-kva-rAjatvam	ताः परस्परम् वदन्त्यः आसन् राज्ये समीचीना जलव्यवस्था नास्ति
sp007-002413_prajAsu-avidyamAnAsu-kva-rAjatvam	जलम् आनेतुम् सुदूरम् गन्तव्यम्
sp007-002414_prajAsu-avidyamAnAsu-kva-rAjatvam	अयम् महाराजः अस्मान् सम्यक् न परिपालयति
sp007-002415_prajAsu-avidyamAnAsu-kva-rAjatvam	धिक् एतम् इति
sp007-002416_prajAsu-avidyamAnAsu-kva-rAjatvam	महिलानाम् वचनानि श्रुत्वा महाराजः कुपितः
sp007-002417_prajAsu-avidyamAnAsu-kva-rAjatvam	तथापि कथञ्चित् कोपम् सोढ्वा सः अग्रे अगच्छत्
sp007-002418_prajAsu-avidyamAnAsu-kva-rAjatvam	तत्र कृषिकाः महाराजेन विहितस्य कराधिक्यस्य विषये सम्भाषणम् कुर्वन्ति स्म
sp007-002419_prajAsu-avidyamAnAsu-kva-rAjatvam	यत्र यत्र महाराजः गतवान् तत्र सर्वत्रापि तस्य विषये असमाधानम् दृष्टम्
sp007-002420_prajAsu-avidyamAnAsu-kva-rAjatvam	तदीयः कोपः प्रजापालने उपेक्षा दर्पः इत्यादीनाम् विषये एव जनेषु चर्चा प्रचलति स्म
sp007-002421_prajAsu-avidyamAnAsu-kva-rAjatvam	एतत् सर्वम् श्रुत्वा महाराजः कोपेन आस्थानम् आगत्य
sp007-002422_prajAsu-avidyamAnAsu-kva-rAjatvam	राज्ये विद्यमानानाम् सर्वेषाम् मरणदण्डनम् विधेयम् इति सेवकान् आज्ञापितवान्
sp007-002423_prajAsu-avidyamAnAsu-kva-rAjatvam	महाराजस्य एतादृशीम् उन्मत्तताम् दृष्टा जनाः भीताः अभवन्
sp007-002424_prajAsu-avidyamAnAsu-kva-rAjatvam	अत्रान्तरे कश्चन सन्न्यासी महाराजस्य पुरतः निर्भीकतया आगत्य स्थितवान्
sp007-002425_prajAsu-avidyamAnAsu-kva-rAjatvam	तम् दृष्ट्वा महाराजः आश्चर्येण आगमनकारणम् पृष्टवान्
sp007-002426_prajAsu-avidyamAnAsu-kva-rAjatvam	तदा सन्न्यासी राजन् सावधानेन शृणु
sp007-002427_prajAsu-avidyamAnAsu-kva-rAjatvam	तव राज्ये जनाः सुखेन न सन्ति
sp007-002428_prajAsu-avidyamAnAsu-kva-rAjatvam	तैः बहुधा कष्टेन जीवनम् याप्यते
sp007-002429_prajAsu-avidyamAnAsu-kva-rAjatvam	त्वया सर्वेषाम् मरणदण्डनम् आदिष्टम् ननु
sp007-002430_prajAsu-avidyamAnAsu-kva-rAjatvam	सर्वे यदि मरणम् प्राप्नुयुः तर्हि देशः प्रजाहीनः स्यात्
sp007-002431_prajAsu-avidyamAnAsu-kva-rAjatvam	तदा भवान् कथम् महाराजत्वेन तिष्ठेत्
sp007-002432_prajAsu-avidyamAnAsu-kva-rAjatvam	इति वदन् समस्यायाः गभीरताम् अवागमयत्
sp007-002433_prajAsu-avidyamAnAsu-kva-rAjatvam	ततः महाराजः स्वदोषम् जानन् सन्न्यासिनम् प्रजाः च क्षमाम् प्रार्थितवान्
sp007-002434_pUjyaH-vRRikShaH	पूज्यः वृक्षः
sp007-002435_pUjyaH-vRRikShaH	केभ्यश्चित् वर्षेभ्यः प्राक् सुमात्राद्वीपे एकस्मिन् पर्वते आसीत् कश्चन तपस्वी
sp007-002436_pUjyaH-vRRikShaH	सः करुणामयः वृद्धश्च
sp007-002437_pUjyaH-vRRikShaH	तस्य मुखे दीर्घम् श्वेतम् श्मश्रु आसीत्
sp007-002438_pUjyaH-vRRikShaH	वृक्षस्य वल्कलमेव वस्त्रत्वेन धरति स्म सः
sp007-002439_pUjyaH-vRRikShaH	वने प्राप्तानि फलानि खादन् जीवति स्म सः
sp007-002440_pUjyaH-vRRikShaH	सर्वदा गुहायामेव आधिक्येन उपविशन् तपः आचरन् बाह्यप्रपञ्चविषये अनासक्तः आसीत् सः तपस्वी
sp007-002441_pUjyaH-vRRikShaH	तदा तदा कृषिकाः ग्रामात् आगत्य स्वकष्टानि निवेद्य तस्य मार्गदर्शनम् प्राप्नुवन्ति स्म
sp007-002442_pUjyaH-vRRikShaH	सः तपस्वी अपि कृषिकाणाम् साहाय्यकरणे कदाचिदपि अनासक्तिम् न दर्शयति स्म
sp007-002443_pUjyaH-vRRikShaH	तस्मिन्नेव पर्वते अन्ये अपि केचन तपस्विनः आसन्
sp007-002444_pUjyaH-vRRikShaH	यथा वृद्धतपस्वी करोति तथा ते कठिनाम् साधनाम् कर्तुम् न शक्नुवन्ति स्म
sp007-002445_pUjyaH-vRRikShaH	अतः तस्य विषये महती असूया आसीत् तेषाम्
sp007-002446_pUjyaH-vRRikShaH	यदा वृद्धतपस्वी बहिरागच्छेत् तदा ते तपस्विनः रहसि स्थित्वा
sp007-002447_pUjyaH-vRRikShaH	दूषितम् फलम् शिलाखण्डम् वा तदुपरि क्षिपन्तः तम् पीडयन्ति स्म
sp007-002448_pUjyaH-vRRikShaH	किन्तु वृद्धतपस्वी तु कदाचिदपि असन्तोषम् अप्रकटयन् शान्ततया तिष्ठति स्म
sp007-002449_pUjyaH-vRRikShaH	एकदा वृद्धतपस्वी बुभुक्षया पीडितः सन् फलानि अन्विष्यन् अरण्ये गच्छन् आसीत्
sp007-002450_pUjyaH-vRRikShaH	तदवसरे सर्वे असूयापराः तपस्विनः एकीभूय एकस्याः बृहत्याः शिलायाः उपरि
sp007-002451_pUjyaH-vRRikShaH	पदानि स्थापयन्तम् तम् वृद्धतपस्विनम् अधः पातयितुम् प्रयासम् कृतवन्तः
sp007-002452_pUjyaH-vRRikShaH	तदा सः वृद्धतपस्वी हे भगवन् माम् पाहि इति करुणया प्रार्थितवान्
sp007-002453_pUjyaH-vRRikShaH	यावत् तस्य वचनानि न समाप्तानि तावता कश्चन महान् सर्पः
sp007-002454_pUjyaH-vRRikShaH	आकाशात् अपतत् तपस्विनः पादस्य समीपे
sp007-002455_pUjyaH-vRRikShaH	एतत् दृष्ट्वा ते असूयापराः सर्वे भयचकिताः सन्तः स्वप्रयत्नात् विरताः अभवन्
sp007-002456_pUjyaH-vRRikShaH	तावता सर्पः पुच्छस्य आधारेण तिष्ठन् फणाम् प्रासारयत्
sp007-002457_pUjyaH-vRRikShaH	फणायाः अधः तिष्ठन् वृद्धतपस्वी अपायरहितः अभवत्
sp007-002458_pUjyaH-vRRikShaH	अपरक्षणे प्रसारितफणातः शाखाः उद्भूताः
sp007-002459_pUjyaH-vRRikShaH	तत्र कश्चन वृक्षः दृष्टिगोचरताम् गतः
sp007-002460_pUjyaH-vRRikShaH	तपस्विनः सर्वे अपि पश्चात्तापम् अनुभवन्तः तस्य वृद्धतपस्विनः पादौ गृहीत्वा
sp007-002461_pUjyaH-vRRikShaH	महामहिमन् वयम् क्षन्तव्याः
sp007-002462_pUjyaH-vRRikShaH	अस्माभिः भवतः महातपोबलम् इदानीम् ज्ञातम्
sp007-002463_pUjyaH-vRRikShaH	इतः परम् कदाचिदपि अस्मासु कश्चित्
sp007-002464_pUjyaH-vRRikShaH	अन्यः वा यदि भवन्तम् पीडयेत् तर्हि अस्य वृक्षस्य शाखाः खड्गः भूत्वा तम् मारयेत् इति अकथयन्
sp007-002465_pUjyaH-vRRikShaH	ततः आरभ्य तज्जातीयस्य वृक्षस्य शाखा एव परशोः दण्डत्वेन उपयुज्यमाना अभवत् लोके
sp007-002466_pUjyaH-vRRikShaH	तज्जातीयस्य वृक्षस्य काष्ठेन सज्जीकृतेन दण्डेन युक्तः
sp007-002467_pUjyaH-vRRikShaH	परशुः सर्वत्रापि जयम् प्राप्नोति इति जनश्रुतिः अस्ति
sp007-002468_pUjyaH-vRRikShaH	तज्जातीयः वृक्षः श्रद्धया पूज्यते अद्यापि
sp007-002469_sadAcharaNameva-jIvanam	सदाचरणमेव जीवनम्
sp007-002470_sadAcharaNameva-jIvanam	जावनम् नाम किम् इति ज्ञातुम् इच्छन् कश्चन सर्वत्र अटितवान्
sp007-002471_sadAcharaNameva-jIvanam	एकैकः एकविधम् आशयम् प्रकाशयति
sp007-002472_sadAcharaNameva-jIvanam	तेषु किम् ग्राह्यम् किम् च अग्राह्यम् इति न अवगतम् तेन
sp007-002473_sadAcharaNameva-jIvanam	सर्वत्र परिभ्रमन् सः एकम् अरण्यम् प्राविशत्
sp007-002474_sadAcharaNameva-jIvanam	तत्र कश्चन शुकः तेन दृष्टः
sp007-002475_sadAcharaNameva-jIvanam	सः शुकम् अपृच्छत्
sp007-002476_sadAcharaNameva-jIvanam	जीवनम् नाम किम् इति
sp007-002477_sadAcharaNameva-jIvanam	तदा शुकः अवदत् मधुरवचनानाम् कथनम् सन्तोषेण स्थितिश्च जीवनम् नाम इति
sp007-002478_sadAcharaNameva-jIvanam	कश्चन हरिणः तेन दृष्टः
sp007-002479_sadAcharaNameva-jIvanam	हरिणमपि सः तमेव प्रश्नम् अपृच्छत्
sp007-002480_sadAcharaNameva-jIvanam	तदा हरिणः अवदत् जीवनम् नाम धावनम्
sp007-002481_sadAcharaNameva-jIvanam	अन्नार्थम् आश्रयार्थम् जलार्थम् च धावनम्
sp007-002482_sadAcharaNameva-jIvanam	आत्मरक्षणार्थम् अपि धावनमेव शरणम् इति
sp007-002483_sadAcharaNameva-jIvanam	अग्रे गतः सः शशम् दृष्ट्वा जीवनम् नाम किम् इति अपृच्छत्
sp007-002484_sadAcharaNameva-jIvanam	तदा शशः अवदत् जीवनम् नाम सङ्घर्षः इति
sp007-002485_sadAcharaNameva-jIvanam	ततः अग्रे तेन नदी काचित् दृष्टा
sp007-002486_sadAcharaNameva-jIvanam	जीवनविषये तेन पृष्टा नदी अवदत् जीवनम् नाम प्रवहणम्
sp007-002487_sadAcharaNameva-jIvanam	समृद्धिकल्पनम् स्वच्छतापरिरक्षणम् च जीवनम् इति
sp007-002488_sadAcharaNameva-jIvanam	कञ्चित् वृक्षमपि सः अपृच्छत्
sp007-002489_sadAcharaNameva-jIvanam	वृक्षः अवदत् परोपकारः एव जीवनम्
sp007-002490_sadAcharaNameva-jIvanam	अन्यस्मै यावत् दीयेत तावत् सार्थक्यम् एकम् बीजमपि सः एतमेव प्रश्नम् अपृच्छत्
sp007-002491_sadAcharaNameva-jIvanam	तदा बीजम् अवदत् सत्त्वयुक्तता विकासश्च जीवनम् इति
sp007-002492_sadAcharaNameva-jIvanam	तावता तेन कश्चन उलूकः दृष्टः
sp007-002493_sadAcharaNameva-jIvanam	तेन पृष्टः उलूकः अवदत् जीवनम् नाम निगूढता
sp007-002494_sadAcharaNameva-jIvanam	अग्रे गतेन तेन जनेन कश्चन सन्न्यासी दृष्टः
sp007-002495_sadAcharaNameva-jIvanam	आत्मना श्रुतानि विविधानि मतानि श्रावयित्वा सः जनः अवदत्
sp007-002496_sadAcharaNameva-jIvanam	जीवनम् नाम किम् इति एतावता अपि मया न अवगतम्
sp007-002497_sadAcharaNameva-jIvanam	एकैकः अपि एकैकविधम् आशयम् प्रकटयति इति
sp007-002498_sadAcharaNameva-jIvanam	तदा सः सन्न्यासी अवदत् भोः भवतः एषा जिज्ञासा तु श्लाघ्या एव
sp007-002499_sadAcharaNameva-jIvanam	किन्तु अन्वेषणेन एव यदि वर्षाणि यापितानि भवेयुः
sp007-002500_sadAcharaNameva-jIvanam	तर्हि उत्तमम् जीवनम् यापयितुम् अवसरम् क्व प्राप्नुयात् भवान्
sp007-002501_sadAcharaNameva-jIvanam	अतः आदौ उत्तमम् जीवनम् कुरु
sp007-002502_sadAcharaNameva-jIvanam	तदेव मुख्यम्
sp007-002503_sadAcharaNameva-jIvanam	सदाचरणमेव जीवनम् इति
sp007-002504_sarvaH-sarvamapi-kartuM-sajjaH-syAt	सर्वः सर्वमपि कर्तुम् सज्जः स्यात्
sp007-002505_sarvaH-sarvamapi-kartuM-sajjaH-syAt	ईश्वरचन्द्रविद्यासागरः समयपालनविषये बद्धादरः
sp007-002506_sarvaH-sarvamapi-kartuM-sajjaH-syAt	स्वयम् समयपालनम् व्रतरूपेण कुर्वन् सः अपेक्षते स्म
sp007-002507_sarvaH-sarvamapi-kartuM-sajjaH-syAt	अन्ये अपि तथैव आचरेयुः इति
sp007-002508_sarvaH-sarvamapi-kartuM-sajjaH-syAt	अतः सः येषु कार्यक्रमेषु भागम् वहेत् तेषु कार्यक्रमेषु समयपालनविषये विशेषादरः दर्शयते स्म
sp007-002509_sarvaH-sarvamapi-kartuM-sajjaH-syAt	अथ कदाचित् एकस्याम् सभायाम् तेन अध्यक्षता निर्वोढव्या आसीत्
sp007-002510_sarvaH-sarvamapi-kartuM-sajjaH-syAt	किञ्चित् पूर्वमेव सः सभास्थानम् गतवान्
sp007-002511_sarvaH-sarvamapi-kartuM-sajjaH-syAt	तत्र सभामण्डपात् बहिः सर्वे स्थिताः आसन्
sp007-002512_sarvaH-sarvamapi-kartuM-sajjaH-syAt	आयोजकाः चिन्ताक्रान्ताः दृश्यन्ते स्म
sp007-002513_sarvaH-sarvamapi-kartuM-sajjaH-syAt	ईश्वरचन्द्रवर्यः आयोजकान् अपृच्छत् किम् कापि समस्या अस्ति इति
sp007-002514_sarvaH-sarvamapi-kartuM-sajjaH-syAt	तदा आयोजकेषु अन्यतमः अवदत् आम्
sp007-002515_sarvaH-sarvamapi-kartuM-sajjaH-syAt	स्वच्छताकर्मकराः इतोऽपि न आगताः एव
sp007-002516_sarvaH-sarvamapi-kartuM-sajjaH-syAt	सभाभवने आसन्देषु च धूलिः दृश्यते
sp007-002517_sarvaH-sarvamapi-kartuM-sajjaH-syAt	तत्र उपवेष्टुम् नार्हन्ति जनाः
sp007-002518_sarvaH-sarvamapi-kartuM-sajjaH-syAt	अतः सर्वे बहिः एव स्थिताः सन्ति इति
sp007-002519_sarvaH-sarvamapi-kartuM-sajjaH-syAt	एतत् श्रुतवान् ईश्वरचन्द्रवर्यः झटिति एव सम्मार्जनीम् स्वीकृत्य स्वच्छताकार्ये उद्युक्तः अभवत्
sp007-002520_sarvaH-sarvamapi-kartuM-sajjaH-syAt	एतत् दृष्ट्वा लज्जिताः आयोजकाः अपि स्वयम् स्वच्छतायाम् मग्नाः अभवन्
sp007-002521_sarvaH-sarvamapi-kartuM-sajjaH-syAt	अतः अल्पे एव काले सभाभवनम् स्वच्छम् जातम्
sp007-002522_sarvaH-sarvamapi-kartuM-sajjaH-syAt	यथासमयम् सभा आरब्धा
sp007-002523_sarvaH-sarvamapi-kartuM-sajjaH-syAt	अध्यक्षत्वेन भाषमाणः ईश्वरचन्द्रवर्यः अवदत् अस्माभिः सर्वैः स्वावलम्बिभिः भवितव्यम्
sp007-002524_sarvaH-sarvamapi-kartuM-sajjaH-syAt	राष्ट्रमपि स्वावलम्बि एव भवेत्
sp007-002525_sarvaH-sarvamapi-kartuM-sajjaH-syAt	अन्येषाम् आगमनम् अनागमनम् वा अवलम्ब्य अस्मदीयम् कार्यम् न तिष्ठेत्
sp007-002526_sarvaH-sarvamapi-kartuM-sajjaH-syAt	अद्यतनघटनामेव पश्यत
sp007-002527_sarvaH-sarvamapi-kartuM-sajjaH-syAt	केचन स्वच्छताकर्मकराः न आगताः
sp007-002528_sarvaH-sarvamapi-kartuM-sajjaH-syAt	आगमनविषये तेषाम् सूचना स्पष्टा न स्यात्
sp007-002529_sarvaH-sarvamapi-kartuM-sajjaH-syAt	अथवा तैः अन्यः कोऽपि क्लेशः सम्प्राप्तः स्यात्
sp007-002530_sarvaH-sarvamapi-kartuM-sajjaH-syAt	किम् एतदर्थम् कार्यक्रमारम्भे विलम्बः क्रियेत
sp007-002531_sarvaH-sarvamapi-kartuM-sajjaH-syAt	अथवा तेषाम् अनागमनात् कार्यक्रमः किम् व्याक्षिप्येत
sp007-002532_sarvaH-sarvamapi-kartuM-sajjaH-syAt	एवम् कदापि न स्यात्
sp007-002533_sarvaH-sarvamapi-kartuM-sajjaH-syAt	कार्यक्रमाय बहवः उपस्थिताः सन्ति
sp007-002534_sarvaH-sarvamapi-kartuM-sajjaH-syAt	तेषाम् समयः व्यर्थः न स्यात्
sp007-002535_sarvaH-sarvamapi-kartuM-sajjaH-syAt	एकस्य क्षणस्यापि किम् व्यर्थता न भवेत्
sp007-002536_sarvaH-sarvamapi-kartuM-sajjaH-syAt	वयम् स्वावलम्बिनः स्याम
sp007-002537_sarvaH-sarvamapi-kartuM-sajjaH-syAt	सर्वविधमपि कार्यम् कर्तुम् वयम् सर्वदा सज्जाः स्याम
sp007-002538_sarvaH-sarvamapi-kartuM-sajjaH-syAt	कार्ये न किमपि क्षुल्लकम् महत्त्वोपेतम् वा
sp007-002539_sarvaH-sarvamapi-kartuM-sajjaH-syAt	सर्वः अपि सर्वविधमपि कार्यम् कर्तुम् मनसः सज्जताम् कुर्यात् इति
sp007-002540_shAntiprApteH-mArgaH	शान्तिप्राप्तेः मार्गः
sp007-002541_shAntiprApteH-mArgaH	कथाकारः तुकारामः
sp007-002542_shAntiprApteH-mArgaH	कश्चन राजा शान्तियुतम् जीवनम् कर्तुम् इच्छति स्म
sp007-002543_shAntiprApteH-mArgaH	किन्तु तदर्थम् कः मार्गः इति सः न जानाति
sp007-002544_shAntiprApteH-mArgaH	तस्मात् सः भटान् आज्ञापितवान्
sp007-002545_shAntiprApteH-mArgaH	सर्वत्र अटित्वा महात्मनाम् दर्शनम् कृत्वा शान्तियुक्तजीवनस्य मार्गम् ज्ञात्वा आगच्छन्तु इति
sp007-002546_shAntiprApteH-mArgaH	राजाज्ञाम् पुरस्कृत्य बहवः भटाः विविधाः दिशः उद्दिश्य प्रस्थिताः
sp007-002547_shAntiprApteH-mArgaH	तेषु अन्यतमः भटः कुत्रचित् वृक्षस्य अधः
sp007-002548_shAntiprApteH-mArgaH	शान्तमुद्रया उपविष्टवन्तम् तेजस्विनम् सन्न्यासिनम् अपश्यत्
sp007-002549_shAntiprApteH-mArgaH	सः अश्वात् अवतीर्य सन्न्यासिनम् नमस्कृत्य राज्ञः अपेक्षाम् अश्रावयत्
sp007-002550_shAntiprApteH-mArgaH	सः शान्तिमार्गः अन्तरङ्गे भवति
sp007-002551_shAntiprApteH-mArgaH	भवतः राज्ञः अन्तः अपि अस्ति सः
sp007-002552_shAntiprApteH-mArgaH	राजानम् एतदेव वद इति अवदत् सन्न्यासी
sp007-002553_shAntiprApteH-mArgaH	भटः प्रतिगत्य राजानम् एतदेव अवदत्
sp007-002554_shAntiprApteH-mArgaH	किन्तु राज्ञा एतस्य तात्पर्यम् न अवगतम्
sp007-002555_shAntiprApteH-mArgaH	अतः सः स्वयमेव प्रस्थाय तम् सन्न्यासिनम् उपसर्प्य विनयेन नमस्कृत्य तस्य वचनस्य तात्पर्यम् अपृच्छत्
sp007-002556_shAntiprApteH-mArgaH	शान्तिमार्गस्य अन्वेषणम् न बहिः करणीयम्
sp007-002557_shAntiprApteH-mArgaH	बाह्यान्वेषणात् प्राप्तः मार्गः बाह्यशोभामात्रम् वर्धयेत्
sp007-002558_shAntiprApteH-mArgaH	जलप्राप्त्यर्थम् यथा भूमौ खननम् क्रियते तथा अन्तरङ्गे शोधनम् करणीयम्
sp007-002559_shAntiprApteH-mArgaH	तदा एव शान्तिः प्राप्येत इति विवृतवान् सन्न्यासी
sp007-002560_shAntiprApteH-mArgaH	तदा राजा पुनः प्रार्थितवान् अन्तरङ्गशोधनस्य सोपानानि कानि इति विवृणोतु भवान् कृपया इति
sp007-002561_shAntiprApteH-mArgaH	सन्न्यासी पुनः अवदत् आदौ किरीटम् कीर्तिः राजत्वम् इत्यादीनाम् अपनयनम् चिन्तय
sp007-002562_shAntiprApteH-mArgaH	ते च शुष्कमृत्तिका इव
sp007-002563_shAntiprApteH-mArgaH	ततः पुंस्त्वादिकम् अपि पार्श्वे स्थापय
sp007-002564_shAntiprApteH-mArgaH	तस्मात् आर्द्रमृत्तिकाकारणतः भूमिः खननार्हताम् यथा प्राप्नोति
sp007-002565_shAntiprApteH-mArgaH	तथा भवतः अन्तरङ्गमपि परिशोधनार्हताम् प्राप्नोति
sp007-002566_shAntiprApteH-mArgaH	ततोऽग्रे अभावात्मकचिन्तनानि दूरीकरणीयानि
sp007-002567_shAntiprApteH-mArgaH	भावात्मकचिन्तनानि अधोऽधः खननम् सङ्केतयन्ति
sp007-002568_shAntiprApteH-mArgaH	ततोऽग्रे स्वस्य अभिज्ञानम् अस्तित्वम् इत्यादीनामपि विलयः चिन्तनीयः
sp007-002569_shAntiprApteH-mArgaH	सा च स्थितिः साधिता चेत् स्फटिकनिभम् परिशुद्धम् जलम् इव शान्तिसन्तोषसन्तृप्त्यादयः प्राप्यन्ते
sp007-002570_shAntiprApteH-mArgaH	एतस्याम् स्थितौ यावत् तिष्ठेम तावत् शान्त्यादयः अपारप्रमाणेन प्राप्यन्ते
sp007-002571_shAntiprApteH-mArgaH	सततप्रयासेन निरन्तराभ्यासेन च सा स्थितिः वेगेन प्राप्तुम् शक्या
sp007-002572_shAntiprApteH-mArgaH	आदौ तस्याः स्थितेः प्राप्त्यर्थम् अधिकप्रयासः करणीयः
sp007-002573_shAntiprApteH-mArgaH	अस्तु भवदुक्तेन क्रमेण साधनाम् करिष्यामि इति उक्त्वा
sp007-002574_shAntiprApteH-mArgaH	सन्न्यासिनः पुनः नमस्कृत्य ततः निर्गतवान् राजा
sp007-002575_shatruNApi-prashaMsitaH-lAchitaH	शत्रुणापि प्रशंसितः लाचितः
sp007-002576_shatruNApi-prashaMsitaH-lAchitaH	पूर्वम् स्वर्गदेवः चक्रधरसिंहः असमराज्यम् परिपालयति स्म
sp007-002577_shatruNApi-prashaMsitaH-lAchitaH	तस्य सेनानायकः लाचितवरफुकनः
sp007-002578_shatruNApi-prashaMsitaH-lAchitaH	वरफुकनः इति राज्ञा दत्तः बिरुदः
sp007-002579_shatruNApi-prashaMsitaH-lAchitaH	लाचितस्य पिता अपि राजास्थाने उद्योगी आसीत्
sp007-002580_shatruNApi-prashaMsitaH-lAchitaH	अतः आ बाल्यात् एव लाचितः क्षत्रियोचितासु विद्यासु अनितरसाधारणम् नैपुण्यम् प्राप्तवान् आसीत्
sp007-002581_shatruNApi-prashaMsitaH-lAchitaH	अतः एव अल्पे एव वयसि सः सेनानायकदम् प्राप्य शौर्यादिकम् प्रदर्श्य वरफुकनः
sp007-002582_shatruNApi-prashaMsitaH-lAchitaH	इति बिरुदमपि प्राप्तवान् आसीत्
sp007-002583_shatruNApi-prashaMsitaH-lAchitaH	तस्मिन् काले देहल्याम् औरङ्गजेबस्य शासनम् प्रचलति स्म
sp007-002584_shatruNApi-prashaMsitaH-lAchitaH	औरङ्गजेबस्य राज्यदाहः अत्यधिकः
sp007-002585_shatruNApi-prashaMsitaH-lAchitaH	विना कारणम् आक्रमणम् कृत्वा सः राज्यानि वशीकरोति स्म
sp007-002586_shatruNApi-prashaMsitaH-lAchitaH	असमराज्यमपि वशीकरणीयम् इति तस्य चिन्तनम् आसीत्
sp007-002587_shatruNApi-prashaMsitaH-lAchitaH	दूरदृष्टिमान् लाचितः एतत् अवगत्य
sp007-002588_shatruNApi-prashaMsitaH-lAchitaH	गुवाहटीनगरसमीपे दुर्गनिर्माणाय आदेशम् कृतवान्
sp007-002589_shatruNApi-prashaMsitaH-lAchitaH	औरङ्गजेबस्य आक्रमणम् यदाकदाचिदपि सम्भवेत् इत्यतः अल्पे एव काले
sp007-002590_shatruNApi-prashaMsitaH-lAchitaH	दुर्गनिर्माणम् समाप्तम् भवेत् इति लाचितस्य चिन्तनम्
sp007-002591_shatruNApi-prashaMsitaH-lAchitaH	तद्दुर्गम् निर्मितम् चेत् शत्रोः आक्रमणस्य निरोधः सुकरः इति सः जानाति स्म
sp007-002592_shatruNApi-prashaMsitaH-lAchitaH	एतत् कार्यम् सः मातुलाय एव समर्पितवान्
sp007-002593_shatruNApi-prashaMsitaH-lAchitaH	तस्य आज्ञा आसीत् यत् दुर्गनिर्माणकार्यम् अहोरात्रम् प्रचलेत् इति
sp007-002594_shatruNApi-prashaMsitaH-lAchitaH	अतः सैनिकाः एव निर्माणकार्ये योजिताः तेन
sp007-002595_shatruNApi-prashaMsitaH-lAchitaH	एकस्याम् रात्रौ लाचितः दुर्गनिर्माणस्य प्रगतेः वीक्षणाय तत् स्थलम् गतवान्
sp007-002596_shatruNApi-prashaMsitaH-lAchitaH	तस्मिन् समये सर्वे अपि निद्रामग्नाः आसन्
sp007-002597_shatruNApi-prashaMsitaH-lAchitaH	क्रोधसन्तप्तः लाचितः मातुलम् उत्थाप्य कठोरस्वरेण पृष्टवान्
sp007-002598_shatruNApi-prashaMsitaH-lAchitaH	अत्र कोऽपि कार्यरतः न दृश्यते
sp007-002599_shatruNApi-prashaMsitaH-lAchitaH	किमर्थम् एवम् इति
sp007-002600_shatruNApi-prashaMsitaH-lAchitaH	सर्वे नितराम् श्रान्ताः सन्ति
sp007-002601_shatruNApi-prashaMsitaH-lAchitaH	अतः ते निद्रावशम् गताः मातुलः शिरः अवनमय्य एव अवदत्
sp007-002602_shatruNApi-prashaMsitaH-lAchitaH	किम् देशे अपायग्रस्ते श्रमचिन्ता क्रियेत
sp007-002603_shatruNApi-prashaMsitaH-lAchitaH	भवान् किमर्थम् अत्र नियुक्तः
sp007-002604_shatruNApi-prashaMsitaH-lAchitaH	अविरतम् कार्यम् यथा प्रचलेत् तथा परिवीक्षणाय खलु
sp007-002605_shatruNApi-prashaMsitaH-lAchitaH	किन्तु भवता एव अत्र प्रमादः आचरितः
sp007-002606_shatruNApi-prashaMsitaH-lAchitaH	एषः न लघुप्रमादः
sp007-002607_shatruNApi-prashaMsitaH-lAchitaH	महान् देशद्रोहः एषः इति वदन् लाचितः कोषात् खड्गम् निष्कास्य
sp007-002608_shatruNApi-prashaMsitaH-lAchitaH	मातुलस्य शिरच्छेदम् निर्व्यामोहम् कृतवान् एव
sp007-002609_shatruNApi-prashaMsitaH-lAchitaH	देशहितात् अपि मातुलः श्रेष्ठः न इति तस्य चिन्तनम् आसीत्
sp007-002610_shatruNApi-prashaMsitaH-lAchitaH	एतत् दृष्टवन्तः सैनिकाः स्तब्धाः जाताः
sp007-002611_shatruNApi-prashaMsitaH-lAchitaH	निद्राहारचिन्ताम् परित्यज्य ते दुर्गनिर्माणकार्ये उद्यताः अभवन्
sp007-002612_shatruNApi-prashaMsitaH-lAchitaH	अल्पे एव काले तत् कार्यम् समाप्तम् अभवत्
sp007-002613_shatruNApi-prashaMsitaH-lAchitaH	एतस्मात् लाचितः गतचिन्तः जातः
sp007-002614_shatruNApi-prashaMsitaH-lAchitaH	लाचितस्य युद्धसन्नाहम् दृष्ट्वा औरङ्गजेबः महता सैन्येन सह रामसिंहनामकम् सेनापतिम् प्रेषितवान्
sp007-002615_shatruNApi-prashaMsitaH-lAchitaH	यदा शत्रुसेना आगता तदवसरे लाचितः आसीत् ज्वरग्रस्तः
sp007-002616_shatruNApi-prashaMsitaH-lAchitaH	तथापि सः ज्वरम् उपेक्ष्य रणरङ्गम् प्रविश्य शौर्येण युद्धम् कृत्वा शत्रुसेनाम् पराजितवान्
sp007-002617_shatruNApi-prashaMsitaH-lAchitaH	पराजयम् प्राप्य रामसिंहः देहलीम् प्रतिप्रस्थितवान्
sp007-002618_shatruNApi-prashaMsitaH-lAchitaH	सः अपि आसीत् शूरः सेनानीः
sp007-002619_shatruNApi-prashaMsitaH-lAchitaH	सः लाचितस्य शौर्यम् चातुर्यम् च मुक्तकण्ठम् प्रशंसितवान्
sp007-002620_shatruNApi-prashaMsitaH-lAchitaH	शत्रोः अपि प्रशंसाम् प्राप्तवान् लाचितवरफुकनः भारतदेशस्य मुकुटमणिषु अन्यतमत्वेन विराजते
sp007-002621_shatruNApi-prashaMsitaH-lAchitaH	धन्यः लाचितः
sp007-002622_shatruNApi-prashaMsitaH-lAchitaH	धन्या भारतधरणिः
sp007-002623_shlokAt-parivRRittaM-jIvanam	श्लोकात् परिवृत्तम् जीवनम्
sp007-002624_shlokAt-parivRRittaM-jIvanam	चन्द्रहासेन रचितम्
sp007-002625_shlokAt-parivRRittaM-jIvanam	राजा ब्रह्मदत्तः यदा काशीराज्यम् पालयन् आसीत् तदा बोधिसत्त्वः धनिकपुत्रत्वेन जन्म प्राप्नोत्
sp007-002626_shlokAt-parivRRittaM-jIvanam	तस्मिन् दिने तद्गृहस्य दासी अपि एकम् पुत्रम् प्रसूतवती
sp007-002627_shlokAt-parivRRittaM-jIvanam	तस्य नाम कटाहकः इति निश्चितम्
sp007-002628_shlokAt-parivRRittaM-jIvanam	उभौ अपि बालौ एकस्मिन् एव गुरुकुले पठतः
sp007-002629_shlokAt-parivRRittaM-jIvanam	गच्छता कालेन कटाहकस्य मनसि विचारः आगतः
sp007-002630_shlokAt-parivRRittaM-jIvanam	मया अपि धनिकत्वम् प्राप्तव्यम् इति
sp007-002631_shlokAt-parivRRittaM-jIvanam	प्रत्यन्तनामके प्रतिवेशिराज्ये बोधिसत्त्वस्य कश्चन सुहृत् आसीत्
sp007-002632_shlokAt-parivRRittaM-jIvanam	तस्य पुत्री विवाहयोग्या
sp007-002633_shlokAt-parivRRittaM-jIvanam	एषा वार्ता कटाहकेन ज्ञायते एव
sp007-002634_shlokAt-parivRRittaM-jIvanam	अतः सः बोधिसत्त्वनाम्ना एकम् पत्रम् अलिखत्
sp007-002635_shlokAt-parivRRittaM-jIvanam	एतस्य पत्रस्य आनेता मम कुमारः एव
sp007-002636_shlokAt-parivRRittaM-jIvanam	एतस्मै कन्याम् प्रदाय एतम् स्वगृहे पोषयितुम् अर्हति भवान्
sp007-002637_shlokAt-parivRRittaM-jIvanam	भवान् तादृशम् एव जामातरम् इच्छति इति मया यत् श्रुतम् तदानुगुण्येन एतत् पत्रम् लिखामि इति
sp007-002638_shlokAt-parivRRittaM-jIvanam	तस्मिन् पत्रे बोधिसत्त्वस्य मुद्रा अपि अङ्किता
sp007-002639_shlokAt-parivRRittaM-jIvanam	ततः बोधिसत्त्वस्य धनागारात् प्रभूतम् धनमपि स्वीकृत्य कमपि अनुक्त्वा सः गृहात् निर्गतवान्
sp007-002640_shlokAt-parivRRittaM-jIvanam	प्रत्यन्तराज्यम् गत्वा कोट्यधीशाय पत्रम् दत्त्वा तदीयाम् पुत्रीम् परिणीय नामान्तरेण तत्र सुखेन अवसत्
sp007-002641_shlokAt-parivRRittaM-jIvanam	गच्छता कालेन एषा वार्ता बोधिसत्त्वेन ज्ञाता
sp007-002642_shlokAt-parivRRittaM-jIvanam	सः कटाहकस्य बोधनाय प्रत्यन्तराज्यम् प्रति प्रस्थितवान्
sp007-002643_shlokAt-parivRRittaM-jIvanam	कटाहकः एताम् वार्ताम् कथमपि ज्ञातवान्
sp007-002644_shlokAt-parivRRittaM-jIvanam	कटाहकः मध्येमार्गम् बोधिसत्त्वम् दृष्टा पादौ गृहीत्वा क्षमाम् सम्प्रार्थ्य
sp007-002645_shlokAt-parivRRittaM-jIvanam	वस्तुस्थितिः कुत्रापि न प्रकाशनीया इति निवेदितवान्
sp007-002646_shlokAt-parivRRittaM-jIvanam	एतत् अङ्गीकृत्य बोधिसत्त्वः कटाहकेन सह गत्वा मित्रस्य गृहे कानिचन दिनानि न्यवसत्
sp007-002647_shlokAt-parivRRittaM-jIvanam	तत्र तेन लक्षितम् यत् कटाहकः पत्नीम् बहुधा पीडयति इति
sp007-002648_shlokAt-parivRRittaM-jIvanam	अतः सः कटाहकस्य पत्नीम् उद्दिश्य अहम् एकम् मन्त्रम् भवतीम् बोधयामि
sp007-002649_shlokAt-parivRRittaM-jIvanam	यदा तव पतिः कोपम् कुर्यात् तदा मया बोधितम् मन्त्रम् त्वम् उच्चैः पठ
sp007-002650_shlokAt-parivRRittaM-jIvanam	तदा सर्वम् सुष्ठु भविष्यति इति उक्त्वा एकम् श्लोकम् लिखित्वा दत्त्वा स्वदेशम् प्रतिगतवान्
sp007-002651_shlokAt-parivRRittaM-jIvanam	अनन्तरदिने कटाहकेन यदा निन्दनम् आरब्धम् तदा तत्पत्नी
sp007-002652_shlokAt-parivRRittaM-jIvanam	बहुधा हि विकत्थ्यैव अन्यम् जनपदम् गतः
sp007-002653_shlokAt-parivRRittaM-jIvanam	अनागसाम् दूषयन् हि भोगम् भुङ्क्ते कटाहकः इति श्लोकम् उच्चैः अपठत्
sp007-002654_shlokAt-parivRRittaM-jIvanam	एतत् श्रुत्वा कटाहकः अचिन्तयत् एषा मम वञ्चनापूर्णम् पूर्वजीवनम् जानाति इति
sp007-002655_shlokAt-parivRRittaM-jIvanam	अतः क्षणाभ्यन्तरे एव तस्य कोपः अपगतः
sp007-002656_shlokAt-parivRRittaM-jIvanam	अहम् यदि औद्धत्येन व्यवहरेयम् तर्हि एषा मम पत्नी रहस्यम् प्रकाशयेत्
sp007-002657_shlokAt-parivRRittaM-jIvanam	इति चिन्तयन् सः मृदुतया व्यवहारम् आरब्धवान्
sp007-002658_shlokAt-parivRRittaM-jIvanam	कटाहकस्य पत्न्या न ज्ञातमेव यत् पत्युः जीवने महत् परिवर्तनम् कृतवतः तस्य श्लोकस्य किम् तात्पर्यम् इति
sp007-002659_shodhakArye-AsthA	शोधकार्ये आस्था यादवेशः
sp007-002660_shodhakArye-AsthA	आयुर्वेदाचार्यस्य चरकस्य नाम सर्वैः श्रुतम् स्यात् एव
sp007-002661_shodhakArye-AsthA	सः यदा गुरुकुले विद्याभ्यासरतः आसीत् तदा प्रवृत्ता घटना एषा
sp007-002662_shodhakArye-AsthA	प्रतिदिनम् अरण्यम् गत्वा औषधसस्यानाम् परीक्षणम् तदीयम् कार्यम् आसीत्
sp007-002663_shodhakArye-AsthA	अथैकदा सः केनचित् रोगेण पीडितः अभवत्
sp007-002664_shodhakArye-AsthA	गुरुः तम् परीक्ष्य अवदत् एषः विलक्षणः रोगः
sp007-002665_shodhakArye-AsthA	एतस्य चिकित्सार्थम् औषधम् निर्मातुम् विशिष्टम् सस्यम् अपेक्षितम् इति
sp007-002666_shodhakArye-AsthA	तस्य सस्यस्य गुणलक्षणादिकम् तेन विवृतम्
sp007-002667_shodhakArye-AsthA	यदि तत् सस्यम् न प्राप्येत तर्हि अयम् रोगः प्रवर्धेत इत्यपि उक्तम् तेन
sp007-002668_shodhakArye-AsthA	चरकः तस्य सस्यस्य अन्वेषणाय आश्रमात् निर्गतः
sp007-002669_shodhakArye-AsthA	बहुत्र अटित्वा सः अनेकविधानाम् सस्यानाम् गुणधर्मादिकम् परिशीलितवान्
sp007-002670_shodhakArye-AsthA	किन्तु क्वापि तादृशम् सस्यम् तेन न लब्धम् यादृशगुणधर्मोपेतम् गुरुः सूचितवान् आसीत्
sp007-002671_shodhakArye-AsthA	अतः सः अन्वेषणम् अनुवर्तितवान्
sp007-002672_shodhakArye-AsthA	सहस्रशः सस्यानि तेन परीक्षितानि
sp007-002673_shodhakArye-AsthA	महान् समयः एतदर्थम् व्ययितः
sp007-002674_shodhakArye-AsthA	अन्ते निराशः सन् सः प्रत्यागतवान्
sp007-002675_shodhakArye-AsthA	तदा गुरुः उक्तवान् अस्माकम् आश्रमस्य पृष्ठभागे एव तत् औषधसस्यम् अस्ति
sp007-002676_shodhakArye-AsthA	आनय इति
sp007-002677_shodhakArye-AsthA	चरकः गत्वा तत् सस्यम् आनीतवान्
sp007-002678_shodhakArye-AsthA	ततः निर्मितस्य औषधस्य सेवनेन चरकः रोगात् मुक्तः अभवत्
sp007-002679_shodhakArye-AsthA	अथ कदाचित् सः गुरुम् पृष्टवान् एतत् सस्यम् तु आश्रमस्य पृष्ठतः एव आसीत्
sp007-002680_shodhakArye-AsthA	किन्तु भवान् तस्य अन्वेषणाय माम् अन्यत्र प्रेषितवान्
sp007-002681_shodhakArye-AsthA	महान् श्रमः महान् समयव्ययः च जातः तदर्थम्
sp007-002682_shodhakArye-AsthA	एवम् किमर्थम् करणीयम् आसीत् इति
sp007-002683_shodhakArye-AsthA	तदा गुरुः हसन् अवदत् शोधकार्ये भवतः आसक्तेः वर्धनाय मया एवम् कृतम्
sp007-002684_shodhakArye-AsthA	भवता सहस्रशः सस्यानाम् परीक्षणम् कृतम् तेषाम् गुणधर्मादिकम् मनसि स्थापितम् च
sp007-002685_shodhakArye-AsthA	एतस्मात् जातः ज्ञानविस्तारः न अल्पः
sp007-002686_shodhakArye-AsthA	एतस्य प्रयोजनमपि न अल्पम्
sp007-002687_shodhakArye-AsthA	यद्यपि महान्तम् श्रमम् अन्वेषणम् च कृत्वा अपि भवता तत् सस्यम् तु न प्राप्तम्
sp007-002688_shodhakArye-AsthA	किन्तु तद्व्याजेन भवता सहस्रशः सस्यानि परीक्षितानि तेषाम् गुणधर्मादिकम् ज्ञातम् च
sp007-002689_shodhakArye-AsthA	एतत् ज्ञानम् न सामान्यम्
sp007-002690_shodhakArye-AsthA	अस्य उपयोगेन भवान् बहूनाम् रोगाणाम् चिकित्सार्थ मार्गम् ज्ञातवान् अस्ति
sp007-002691_shodhakArye-AsthA	उत्तमः वैद्यः एतादृशम् ज्ञानम् अपारप्रमाणेन सम्पादितवान् स्यात्
sp007-002692_shodhakArye-AsthA	भवता तदेव कृतम् इति
sp007-002693_shreShThaH-kaH	श्रेष्ठः कः
sp007-002694_shreShThaH-kaH	कथाकारः ज्ञानशेखरः मधुरै तमिळ् नाडु
sp007-002695_shreShThaH-kaH	गङ्गातीरे कश्चन पण्डितः वसति स्म
sp007-002696_shreShThaH-kaH	सः शास्त्रज्ञः
sp007-002697_shreShThaH-kaH	अहङ्कारपूर्णः च
sp007-002698_shreShThaH-kaH	एकस्मिन् दिने सः स्नातुम् गङ्गाम् प्रति गच्छन् आसीत्
sp007-002699_shreShThaH-kaH	तदवसरे तस्य पादरक्षायाः पट्टिका छिन्ना अभवत्
sp007-002700_shreShThaH-kaH	अनतिदूरे कश्चन चर्मकारः आसीत्
sp007-002701_shreShThaH-kaH	पण्डितः चर्मकारस्य निकटम् गत्वा
sp007-002702_shreShThaH-kaH	भोः शीघ्रम् समीकृत्य देहि इति आज्ञास्वरेण उक्तवान्
sp007-002703_shreShThaH-kaH	चर्मकारः अविलम्बेन एव पादरक्षाम् समीकृत्य अयच्छत्
sp007-002704_shreShThaH-kaH	पण्डितः पादरक्षाम् स्वीकृत्य चर्मकारम् उद्दिश्य एकम् नाणकम् क्षिप्तवान्
sp007-002705_shreShThaH-kaH	तस्य स्वीकारम् निराकुर्वन् चर्मकारः तत् पण्डिताय एव प्रत्यर्प्य
sp007-002706_shreShThaH-kaH	स्वामिन् मह्यम् एतत् नाणकम् मास्तु
sp007-002707_shreShThaH-kaH	भवान् यदा गङ्गायाम् स्नाति तदा एतत् पूगफलम् गङ्गामात्रे ददातु
sp007-002708_shreShThaH-kaH	इति उक्त्वा एकम् पूगफलम् अयच्छत्
sp007-002709_shreShThaH-kaH	पण्डितः पूगफलम् स्वीकृत्य गङ्गानद्याम् पदम् यावत् स्थापितवान् तावता गङ्गामाता
sp007-002710_shreShThaH-kaH	प्रत्यक्षीभूय हस्तम् प्रसार्य मम भक्तेन दत्तम् पूगफलम् देहि इति उक्तवती
sp007-002711_shreShThaH-kaH	पण्डितेन गङ्गामात्रे पूगफलम् दत्तम्
sp007-002712_shreShThaH-kaH	गङ्गामाता पूगफलम् स्वीकृत्य चर्मकाराय दीयताम् इति उक्त्वा एकम् स्वर्णकङ्कणम् पण्डितस्य हस्ते अस्थापयत्
sp007-002713_shreShThaH-kaH	तत् कङ्कणम् प्राप्तवतः पण्डितस्य बुद्धौ दुश्चिन्तनम् उत्पन्नम्
sp007-002714_shreShThaH-kaH	सः अचिन्तयत् एतत् कङ्कणम् स्वीकृत्य चर्मकारः किम् वा कुर्यात्
sp007-002715_shreShThaH-kaH	एतत् यदि मम पत्न्याः हस्ते भवेत् तर्हि महती शोभा स्यात्
sp007-002716_shreShThaH-kaH	मम पत्नी च सन्तुष्टा भवेत् इति
sp007-002717_shreShThaH-kaH	ततः सः भार्यायै तत् कङ्कणम् प्रादात्
sp007-002718_shreShThaH-kaH	तस्य पत्नी तत् स्वीकृत्य दर्पणस्य पुरतः स्थित्वा मोदितवती
sp007-002719_shreShThaH-kaH	तदवसरे तस्याः मनसि विचारः जातः
sp007-002720_shreShThaH-kaH	बन्धुजनाः कदा क्रीतम् कियत् मूल्यम् इत्यादिकम् यदा पृच्छन्ति तदा कष्टम् भवेत् इति
sp007-002721_shreShThaH-kaH	अतः सा पतिम् आहूय भवान् एतत् कङ्कणम् विक्रीय धनम् आनयतु
sp007-002722_shreShThaH-kaH	तदेव वरम् इति
sp007-002723_shreShThaH-kaH	सः पण्डितः राजभवनस्य स्वर्णकार्यम् कुर्वतः स्वर्णकारस्य हस्ते
sp007-002724_shreShThaH-kaH	तत् कङ्कणम् दत्त्वा धनम् स्वीकृत्य ततः प्रतिगतवान्
sp007-002725_shreShThaH-kaH	स्वर्णकारः तत् कङ्कणम् राज्ञे उपायनीकृतवान्
sp007-002726_shreShThaH-kaH	तद्दृष्ट्वा राज्ञी नितराम् सन्तुष्टा अभवत्
sp007-002727_shreShThaH-kaH	सा तादृशम् एव अपरम् इष्टवती
sp007-002728_shreShThaH-kaH	राजा पण्डितम् आहूय एतादृशमेव इतोऽपि एकम् कङ्कणम् आनीय दीयताम्
sp007-002729_shreShThaH-kaH	नो चेत् भवन्तम् कारागृहे स्थापयिष्यामि इति
sp007-002730_shreShThaH-kaH	किम् कर्तव्यम् इति पण्डितः न ज्ञातवान्
sp007-002731_shreShThaH-kaH	चर्मकारः अपरम् पूगफलम् दत्तवान् एतत् गङ्गामात्रे अर्प्यताम्
sp007-002732_shreShThaH-kaH	सा पुनः अन्यत् कङ्कणम् दास्यति
sp007-002733_shreShThaH-kaH	तत् स्वीकृत्य राज्ञ्यै दीयताम् इति उक्तवान्
sp007-002734_shreShThaH-kaH	पण्डितः पूगफलम् स्वीकृत्य गङ्गामात्रे दत्तवान्
sp007-002735_shreShThaH-kaH	गङ्गमाता अपरम् कङ्कणम् दत्तवती
sp007-002736_shreShThaH-kaH	पण्डितः तत् कङ्कणम् स्वीकृत्य राज्ञे दत्तवान् दण्डनात् रक्षणम् प्राप्तवान् च
sp007-002737_shreShThaH-kaH	ततः सः चर्मकारस्य समीपम् गत्वा क्षमाम् याचितवान्
sp007-002738_shreShThaH-kaH	तदा चर्मकारेण उक्तम् पण्डितश्रेष्ठ उत्तमव्यवहारेण उत्तमाचारेण वा जनाः आदरपात्रताम् प्राप्नुवन्ति
sp007-002739_shreShThaH-kaH	न तु पाण्डित्येन उत्तमकुले जन्मकारणेन वा इति
sp007-002740_tadarthameva-tava-sRRiShTiH	तदर्थमेव तव सृष्टिः
sp007-002741_tadarthameva-tava-sRRiShTiH	कथाकारः वीरनारायणः
sp007-002742_tadarthameva-tava-sRRiShTiH	कश्चन धनिकः
sp007-002743_tadarthameva-tava-sRRiShTiH	धनवत्ताकारणतः तस्य नाम सर्वत्र श्रूयते
sp007-002744_tadarthameva-tava-sRRiShTiH	पत्रिकासु तस्य चित्राणि प्रकाश्यन्ते
sp007-002745_tadarthameva-tava-sRRiShTiH	जनाः तस्य प्रशंसाम् बहुधा कुर्वन्ति
sp007-002746_tadarthameva-tava-sRRiShTiH	प्रतिदिनम् सः श्रद्धया देवपूजाम् करोति
sp007-002747_tadarthameva-tava-sRRiShTiH	मन्दिरादिभ्यः धनम् ददाति
sp007-002748_tadarthameva-tava-sRRiShTiH	व्रताचरणादिकमपि करोति
sp007-002749_tadarthameva-tava-sRRiShTiH	अथ एकदा कार्यानेन गृहम् प्रति गमनसमये चतुष्पथे रक्तदीपकारणतः तदीयम् यानम् स्थगितम्
sp007-002750_tadarthameva-tava-sRRiShTiH	सः बहिः दृष्टिम् प्रासारयत्
sp007-002751_tadarthameva-tava-sRRiShTiH	तदवसरे भिक्षायाचननिरता सुन्दरानना म्लानमुखा विकीर्णकेशा काचित् बालिका दृष्टा
sp007-002752_tadarthameva-tava-sRRiShTiH	तस्याः मुखदर्शनेन एव ज्ञायते स्म सा महत्या बुभुक्षया
sp007-002753_tadarthameva-tava-sRRiShTiH	श्रान्त्या ज्वरेण च बाध्यमाना अस्ति इति
sp007-002754_tadarthameva-tava-sRRiShTiH	सर्वेषु पश्यत्सु एव सा पादपथपार्श्वे अपतत्
sp007-002755_tadarthameva-tava-sRRiShTiH	एतत् दृष्टवन्तः केचन पादचारिणः तस्याः साहाय्यार्थम् उद्यताः
sp007-002756_tadarthameva-tava-sRRiShTiH	केचन तस्यै जलम् दत्तवन्तः
sp007-002757_tadarthameva-tava-sRRiShTiH	पुनः केचन आहारम् दत्तवन्तः
sp007-002758_tadarthameva-tava-sRRiShTiH	सा मन्दम् उत्थाय उपविश्य आहारस्य खादने उद्यता अभवत्
sp007-002759_tadarthameva-tava-sRRiShTiH	तावता चतुष्पथे हरितदीपः प्रकाशमानः जातः
sp007-002760_tadarthameva-tava-sRRiShTiH	रुद्धानि सर्वाणि यानानि वेगेन गमनम् आरभन्त
sp007-002761_tadarthameva-tava-sRRiShTiH	धनिकस्य यानम् अपि अग्रे अगच्छत्
sp007-002762_tadarthameva-tava-sRRiShTiH	धनिकस्य नेत्रयोः तस्याः एव चित्रम्
sp007-002763_tadarthameva-tava-sRRiShTiH	पूजासमये अपि मार्गे प्रवृत्ता सा एव घटना असकृत् आवर्तते स्म तस्य मनसि
sp007-002764_tadarthameva-tava-sRRiShTiH	सः भगवन्तम् प्रार्थयत हे भगवन् सा तु बालिका कुसुमकोमला
sp007-002765_tadarthameva-tava-sRRiShTiH	विकासोन्मुखा कलिका इव सा
sp007-002766_tadarthameva-tava-sRRiShTiH	तादृश्यै किमर्थम् कष्टम् ददाति भवान्
sp007-002767_tadarthameva-tava-sRRiShTiH	किमर्थम् तस्याः जीवने महत् कष्टम्
sp007-002768_tadarthameva-tava-sRRiShTiH	तस्याः कष्टम् निवारय कृपया इति
sp007-002769_tadarthameva-tava-sRRiShTiH	तावता तस्य कर्णयोः ध्वनिः श्रुतः तदर्थमेव अहम् भवन्तम् भवादृशान् च सृष्टवान् अस्मि इति
sp007-002770_tadarthameva-tava-sRRiShTiH	एतस्य श्रवणात् धनिकः क्षणकालम् स्तब्धः
sp007-002771_tadarthameva-tava-sRRiShTiH	ततः तस्य मनसि विचाराः आगताः
sp007-002772_tadarthameva-tava-sRRiShTiH	सः अचिन्तयत् सत्यम्
sp007-002773_tadarthameva-tava-sRRiShTiH	एतादृशानाम् असहायानाम् जनानाम् सेवायै एव भगवता अस्मादृशाः सृष्टाः
sp007-002774_tadarthameva-tava-sRRiShTiH	अपारा सम्पत्तिः अपि अस्मभ्यम् तेन दत्ता
sp007-002775_tadarthameva-tava-sRRiShTiH	किन्तु वयम् ताम् स्वसुखख्याति भोगस्थानमानाद्यर्थम् व्ययीकुर्वन्तः स्मः
sp007-002776_tadarthameva-tava-sRRiShTiH	सः झटिति उत्थाय तस्याः बालिकायाः गृहस्य अन्वेषणाय निर्गतः
sp007-002777_tadarthameva-tava-sRRiShTiH	अल्पेनैव प्रयत्नेन तस्याः गृहम् तेन प्राप्तम्
sp007-002778_tadarthameva-tava-sRRiShTiH	तद्गृहे महद्दारिद्र्यम्
sp007-002779_tadarthameva-tava-sRRiShTiH	बालिका ज्वरग्रस्ता सती शेते
sp007-002780_tadarthameva-tava-sRRiShTiH	तस्याः चिकित्सार्थम् गृहे धनम् नास्ति
sp007-002781_tadarthameva-tava-sRRiShTiH	सः धनिकः झटिति ताम् बालिकाम् चिकित्सालयम् नीत्वा चिकित्साव्यवस्थाम् उपकल्पितवान्
sp007-002782_tadarthameva-tava-sRRiShTiH	तस्य गृहस्य जनेभ्यः आहारव्यवस्था अपि तेन उपकल्पिता
sp007-002783_tadarthameva-tava-sRRiShTiH	तस्मात् दिनात् आरभ्य एतादृशानाम् निर्धनानाम् साहाय्याय सः अधिकस्य समयस्य विनियोगम् आरब्धवान्
sp007-002784_tadarthameva-tava-sRRiShTiH	तेषाम् उपकाराय प्रभूतः धनव्ययः अपि तेन कृतः
sp007-002785_uchitaM-na-kRRitaM-tvayA	उचितम् न कृतम् त्वया
sp007-002786_uchitaM-na-kRRitaM-tvayA	कथाकारः शान्तकुमारः
sp007-002787_uchitaM-na-kRRitaM-tvayA	बुन्देलखण्डस्य शासकः अनिरुद्धसिंहः महाशूरः
sp007-002788_uchitaM-na-kRRitaM-tvayA	तस्य भगिनी सारन्धा
sp007-002789_uchitaM-na-kRRitaM-tvayA	अनिरुद्धशीतलादेव्योः विवाहः अचिरात् एव सम्पन्नः
sp007-002790_uchitaM-na-kRRitaM-tvayA	किन्तु अन्तःपुरे स्थित्वा रसभरिताः रात्रीः यापयितुम् नास्ति अवसरः अनिरुद्धस्य जीवने
sp007-002791_uchitaM-na-kRRitaM-tvayA	स तु रणरङ्गे रात्रीः यापयति
sp007-002792_uchitaM-na-kRRitaM-tvayA	नवोढा पत्नी पूजादिषु मग्ना सती देवम् प्रार्थयते
sp007-002793_uchitaM-na-kRRitaM-tvayA	मम पतिः अचिरात् एव ससुखम् आगच्छतु इति
sp007-002794_uchitaM-na-kRRitaM-tvayA	नीरवा रात्रिः
sp007-002795_uchitaM-na-kRRitaM-tvayA	सारन्धा शीतला च चिन्ताक्रान्ते स्तः
sp007-002796_uchitaM-na-kRRitaM-tvayA	रणरङ्गम् गतस्य अनिरुद्धस्य का गतिः इति न ज्ञायते इति
sp007-002797_uchitaM-na-kRRitaM-tvayA	तावता कश्चन तरुणः प्रकोष्ठस्य द्वारम् अपवार्य अन्तः आगतः
sp007-002798_uchitaM-na-kRRitaM-tvayA	तस्य शरीरम् समग्रम् आर्द्रम् आसीत्
sp007-002799_uchitaM-na-kRRitaM-tvayA	हस्ते खड्गादिकम् न दृश्यते स्म
sp007-002800_uchitaM-na-kRRitaM-tvayA	सः आसीत् अनिरुद्धः एव
sp007-002801_uchitaM-na-kRRitaM-tvayA	आश्चर्यम् अनुभवन्ती सारन्धा अपृच्छत् भ्रातः किमर्थम् क्लिन्नः असि
sp007-002802_uchitaM-na-kRRitaM-tvayA	अनिरुद्धः अवदत् नदीम् तीर्त्वा आगतम् मया
sp007-002803_uchitaM-na-kRRitaM-tvayA	आयुधानि क्व गतानि सारन्धा कोपमिश्रितेन स्वरेण अपृच्छत्
sp007-002804_uchitaM-na-kRRitaM-tvayA	शत्रुभिः वशीकृतानि क्षीणस्वरेण अवदत् अनिरुद्धः
sp007-002805_uchitaM-na-kRRitaM-tvayA	सहकारिणाम् सैनिकानाम् का कथा पुनः कठोरस्वरेण अपृच्छत् सारन्धा
sp007-002806_uchitaM-na-kRRitaM-tvayA	सर्वे वीरस्वर्गम् प्राप्तवन्तः
sp007-002807_uchitaM-na-kRRitaM-tvayA	एतत् श्रुत्वा महान्तम् विषादम् अनुभवन्ती सारन्धा अवदत्
sp007-002808_uchitaM-na-kRRitaM-tvayA	त्वया कुलस्य गौरवम् नाशितम्
sp007-002809_uchitaM-na-kRRitaM-tvayA	अनुचितम् कृतम् त्वया कुलघातकोऽसि
sp007-002810_uchitaM-na-kRRitaM-tvayA	तव मुखदर्शनमपि पापाय
sp007-002811_uchitaM-na-kRRitaM-tvayA	अनिरुद्धः क्षणकालम् स्तब्धः
sp007-002812_uchitaM-na-kRRitaM-tvayA	तस्य मुखात् एकमपि वचनम् न निर्गतम्
sp007-002813_uchitaM-na-kRRitaM-tvayA	क्षणानन्तरम् सः भगिनि सुकाले मयि विवेकजागरणम् कृतम् त्वया
sp007-002814_uchitaM-na-kRRitaM-tvayA	एषोऽहम् त्वाम् प्रणमामि इति उक्त्वा ततः प्रस्थितवान् एव
sp007-002815_uchitaM-na-kRRitaM-tvayA	आगतः पतिः प्रतिप्रस्थितः इत्यतः शीतलादेवी आर्द्रस्वरेण अवदत्
sp007-002816_uchitaM-na-kRRitaM-tvayA	आर्यपुत्र आर्यपुत्र सारन्धा तस्याः हस्तम् प्रेम्णा गृहीत्वा ताम् प्रकोष्ठस्य अन्तः अनयत्
sp007-002817_uchitaM-na-kRRitaM-tvayA	अन्तःपुरात् निर्गतः अनिरुद्धः नदीतीरम् गतवान्
sp007-002818_uchitaM-na-kRRitaM-tvayA	तरन् नदीम् तीर्त्वा अपरम् तीरम् प्राप्य सः अदृश्यः अभवत्
sp007-002819_uchitaM-na-kRRitaM-tvayA	ततः मासत्रयम् अतीतम्
sp007-002820_uchitaM-na-kRRitaM-tvayA	कश्चन भटः धावन् आगत्य सारन्धाम् अवदत्
sp007-002821_uchitaM-na-kRRitaM-tvayA	महाराजः अनिरुद्धसिंहवर्यः विजयम् प्राप्य आगच्छन् अस्ति इति
sp007-002822_uchitaM-na-kRRitaM-tvayA	तस्य स्वागताय सज्जा अभवत् सारन्धा शीतलादेव्या सह
sp007-002823_uchitaM-na-kRRitaM-tvayA	शीतलादेव्याः हस्तयोः स्वागतद्रव्याणि आसन्
sp007-002824_uchitaM-na-kRRitaM-tvayA	तस्याः मुखे सन्तोषः विलसति स्म
sp007-002825_uttamaH-sevApAThaH	सम्भाषण सन्देशः
sp007-002826_uttamaH-sevApAThaH	बालमोदिनी
sp007-002827_uttamaH-sevApAThaH	उत्तमः सेवापाठः
sp007-002828_uttamaH-sevApAThaH	कश्चन ग्रामः
sp007-002829_uttamaH-sevApAThaH	तत्र कश्चन लब्धसंस्कारः परिवारः वसति स्म
sp007-002830_uttamaH-sevApAThaH	एकदा आवश्यककार्यार्थम् प्रतिवेशिनी गृहिणी बहिर्गामम् गता
sp007-002831_uttamaH-sevApAThaH	अतः तस्याः गृहे पाकम् कर्तुम् अन्यः कोऽपि न आसीत्
sp007-002832_uttamaH-sevApAThaH	तद्गृहस्वामी पाकम् सर्वथा न जानाति
sp007-002833_uttamaH-sevApAThaH	प्रतिवेशिनी निर्गमनात् पूर्वम् प्रार्थितवती आसीत् यत्
sp007-002834_uttamaH-sevApAThaH	मम प्रत्यागमनपर्यन्तम् भवत्या पाकसाहाय्यम् करणीयम् इति
sp007-002835_uttamaH-sevApAThaH	एतत् अङ्गीकृत्य संस्कारिणः परिवारस्य गृहिणी प्रतिवेशिगृहस्य पाकमपि करोति स्म
sp007-002836_uttamaH-sevApAThaH	प्रत्यहम् सा निजगृहस्य पाकम् समाप्य प्रतिवेशिनीगृहम् प्रति गच्छति स्म पाकम् कर्तुम्
sp007-002837_uttamaH-sevApAThaH	अस्याः गृहिण्याः कश्चन लघुः पुत्रः आसीत्
sp007-002838_uttamaH-sevApAThaH	तस्य नाम विनुः इति
sp007-002839_uttamaH-sevApAThaH	एकदा सः मातरम् अपृच्छत् अम्ब प्रतिदिनम् भवती आदौ गृहे पाकम् करोति
sp007-002840_uttamaH-sevApAThaH	पश्चात् प्रतिवेशिगृहम् प्रति गच्छति पाकम् कर्तुम्
sp007-002841_uttamaH-sevApAThaH	इदम् किम् उचितम्
sp007-002842_uttamaH-sevApAThaH	यतः प्रथमम् परेषाम् कार्यम् कर्तव्यम्
sp007-002843_uttamaH-sevApAThaH	तदनु एव अस्मदीयम् कार्यम् करणीयम् खलु
sp007-002844_uttamaH-sevApAThaH	अल्पवयस्कस्य पुत्रस्य उत्तमम् सेवाचिन्तनवचनम् श्रुत्वा
sp007-002845_uttamaH-sevApAThaH	तस्य सत्संस्कारम् च अवलोक्य सा गृहिणी नितराम् प्रीता अभवत्
sp007-002846_uttamaH-sevApAThaH	ततः सा प्रेम्णा पुत्रम् अवदत् वत्स भवदीयम् कथनम् नूनम् युक्तिसम्मतम् अस्ति
sp007-002847_uttamaH-sevApAThaH	परेषाम् कार्यम् प्रथममेव करणीयम् इत्यत्र नास्ति एव सन्देहः
sp007-002848_uttamaH-sevApAThaH	परम् सेवाकार्यसमये सूक्ष्मदृष्टिः अवलम्बनीया
sp007-002849_uttamaH-sevApAThaH	अहम् प्रतिवेशिकम् गृहम् पाककरणाय पश्चात् गच्छामि यत् तदपि योग्यमेव वर्तते
sp007-002850_uttamaH-sevApAThaH	यतः प्रतिवेशिभिः रोटिकाः उष्णाः प्राप्येरन् इति मदीयो भावः
sp007-002851_uttamaH-sevApAThaH	अस्मदीयम् तु भोजनम् शीतलम् भवेत् चेदपि न बाधा
sp007-002852_uttamaH-sevApAThaH	प्रतिवेशिभिः तु रोटिकाः उष्णाः एव प्राप्येरन् इति मदीयचिन्तनम् इति
sp007-002853_uttamaH-sevApAThaH	जनन्याः इमम् शोभनम् भावम् ज्ञात्वा सः बालः सन्तुष्टः अभवत्
sp007-002854_uttamaH-sevApAThaH	सेवायाश्च उत्तमम् पाठमपि सः अधीतवान्
sp007-002855_uttamaH-sevApAThaH	गच्छता कालेन स एव विनोबाभावे
sp007-002856_uttamaH-sevApAThaH	सः प्रतिदिनम् पश्यति स्म माता साहाय्यार्थम् प्रत्यहम् प्रतिवेशिनः गृहम् गच्छति इति
sp007-002857_uttamaH-sevApAThaH	इत्याख्यया प्रसिद्धिंम् प्राप्तवान्
sp007-002858_vachanaparipAlanam	वचनपरिपालनम्
sp007-002859_vachanaparipAlanam	कथाकारः भरतकुमारः
sp007-002860_vachanaparipAlanam	पूर्वम् काचन निर्धना महिला आसीत्
sp007-002861_vachanaparipAlanam	तस्याः पुत्रः यदा जातः तदा जातमात्रस्य शिशोः मुखम् दृष्ट्वा एव धात्री अवदत्
sp007-002862_vachanaparipAlanam	एषः महापण्डितः भविष्यति इति
sp007-002863_vachanaparipAlanam	तत् श्रुत्वा सा निर्धनमहिला अवदत्
sp007-002864_vachanaparipAlanam	भवत्याः वचनम् अमृतपानम् इव माम् आनन्दयति
sp007-002865_vachanaparipAlanam	भवत्यै दातुम् एतदवसरे मम निकटे किमपि नास्ति
sp007-002866_vachanaparipAlanam	तथापि प्रतिज्ञाम् करोमि यत् अयम् बालः ऐदम्प्राथम्येन यत् सम्पादयेत् तत् समग्रम् भवत्यै दास्यामि इति
sp007-002867_vachanaparipAlanam	पञ्च वर्षाणि अतीतानि
sp007-002868_vachanaparipAlanam	कदाचित् राजा तम् ग्रामम् आगतः
sp007-002869_vachanaparipAlanam	राज्ञः दर्शनाय अन्यैः बालैः सह अयम् बालकः अपि राज्ञः शिबिरम् प्रति अधावत्
sp007-002870_vachanaparipAlanam	तान् दृष्ट्वा राजा अपृच्छत् भवत्सु कः उत्तमतया गायति
sp007-002871_vachanaparipAlanam	राजा तम् बालकम् अपृच्छत् वत्स किम् त्वम् एकम् गीतम् श्रावयितुम् अर्हेत् इति
sp007-002872_vachanaparipAlanam	अस्तु अन्येन रचितम् श्रावयाणि उत स्वरचितम् इति अपृच्छत् बालकः
sp007-002873_vachanaparipAlanam	अल्पवयस्कः त्वम् किम् गीतम् रचयितुम् शक्नुयाः
sp007-002874_vachanaparipAlanam	इति साश्चर्यम् अपृच्छत् राजा
sp007-002875_vachanaparipAlanam	महाराज विद्या न वयः समीक्षते इति उक्त्वा सः बालकः वेदस्य एकाम्
sp007-002876_vachanaparipAlanam	ऋचम् समस्यात्वेन परकल्प्य एकम् समस्यापूर्तिश्लोकम् विरचय्य अश्रावयत्
sp007-002877_vachanaparipAlanam	एतम् श्रुत्वा राजा नितराम् सन्तुष्टः
sp007-002878_vachanaparipAlanam	सः अञ्जलिमितानि सुवर्णनाणकानि तस्मै प्रादात्
sp007-002879_vachanaparipAlanam	तानि स्वीकृत्य गृहम् आगतः बालः मातरम् प्रवृत्तम् सर्वम् निवेद्य
sp007-002880_vachanaparipAlanam	अम्ब मया सम्पादितानि एतानि
sp007-002881_vachanaparipAlanam	अद्य अस्माकम् दारिद्र्यम् समाप्तम् इति अवदत्
sp007-002882_vachanaparipAlanam	वत्स अत्र एकम् नाणकमपि उपयोक्तुम् नास्ति अस्माकम् अधिकारः
sp007-002883_vachanaparipAlanam	इति उक्त्वा तेन धनेन बालकेन च सह सा धात्र्याः गृहम् अगच्छत्
sp007-002884_vachanaparipAlanam	मम पुत्रस्य प्रथमसम्पादनम् एतत्
sp007-002885_vachanaparipAlanam	पूर्वम् यथा मया प्रतिज्ञातम् आसीत् तदनुगुणम् एतत् भवत्यै अर्पयन्ती अस्मि
sp007-002886_vachanaparipAlanam	सर्वमेतत् भवत्याः एव इति उक्त्वा सर्वाणि सुवर्णनाणकानि तस्यै आर्पयत्
sp007-002887_vachanaparipAlanam	निर्धनमहिलायाः वचनपरिपालकताम् निर्लोलुपताम् च दृष्ट्वा नितराम् सन्तुष्टा सा धात्री बालम् आशिषा अनुगृह्य
sp007-002888_vachanaparipAlanam	निर्धनतायाम् सत्याम् अपि प्रभूतम् सुवर्णम् दानरूपेण दत्तम् यत् तत् भवत्याः श्रेष्ठताम् दर्शयति
sp007-002889_vachanaparipAlanam	एतेन धनेन अहम् एकम् कासारम् निर्मास्यामि
sp007-002890_vachanaparipAlanam	येन जनानाम् महान् उपकारः भवेत् इति उक्तवती
sp007-002891_vachanaparipAlanam	ततः तया यः कासारः निर्मापितः सः धात्रीकासार नाम्ना ख्यातः
sp007-002892_vachanaparipAlanam	अद्यापि दरभङ्गानगरे द्रष्टुम् शक्यः सः
sp007-002893_vachanaparipAlanam	राजानम् स्वरचितम् श्लोकम् श्रावितवान् सः बालः भाविनि काले शङ्करमिश्र नाम्ना ख्यातः अभवत्
sp007-002894_vachanaparipAlanam	न्यायशास्त्रक्षेत्रे महती ख्यातिः विद्यते तस्य
sp007-002895_vanaspatayaH-shAntiH	वनस्पतयः शान्तिः
sp007-002896_vanaspatayaH-shAntiH	कथाकारः केशदामहन्तः जोर्हाट्
sp007-002897_vanaspatayaH-shAntiH	मध्यप्रदेशे चित्रकूटः नाम महाटवी आसीत्
sp007-002898_vanaspatayaH-shAntiH	तत्र कस्यचित् सरोवरस्य तीरे दीर्घजीवी नाम योगिपुरुषः निवसति स्म
sp007-002899_vanaspatayaH-shAntiH	चित्रकूटम् परितः बहवः ग्रामाः आसन्
sp007-002900_vanaspatayaH-shAntiH	नगराणि च आसन्
sp007-002901_vanaspatayaH-shAntiH	तेभ्यः आगत्य जनाः अरण्यस्थान् वृक्षान् कर्तयित्वा गृहादिकम् निर्मितवन्तः
sp007-002902_vanaspatayaH-shAntiH	पाकादिकार्याय अपि वृक्षच्छेदनम् भवति स्म
sp007-002903_vanaspatayaH-shAntiH	अङ्गारोपजीविनश्च वृक्षेषु अग्निसंयोगम् कृत्वा अङ्गारम् निर्मान्ति स्म
sp007-002904_vanaspatayaH-shAntiH	एवम् अनेकविधैः कृत्यैः सा अटवी वृक्षशून्या जाता
sp007-002905_vanaspatayaH-shAntiH	तस्मिन् एव काले पञ्च वर्षाणि यावत् अनावृष्टिः जाता
sp007-002906_vanaspatayaH-shAntiH	जलाशयाः नद्यः च शुष्काः
sp007-002907_vanaspatayaH-shAntiH	सस्यक्षेत्राणि सहस्रधा विदीर्णानि
sp007-002908_vanaspatayaH-shAntiH	कूपाः जलशून्याः जाताः
sp007-002909_vanaspatayaH-shAntiH	जनाः पशुपक्षिणः च जलाभावतः खाद्याभावात् च मरणोन्मुखाः जाताः
sp007-002910_vanaspatayaH-shAntiH	व्याधयः प्रवृद्धाः
sp007-002911_vanaspatayaH-shAntiH	देशे महत् दुर्भिक्षम् प्रादुरभूत्
sp007-002912_vanaspatayaH-shAntiH	प्रयाणावसरे महती पिपासा बुभुक्षा च अजायत
sp007-002913_vanaspatayaH-shAntiH	तावता तेन दीर्घजीविनः आश्रमः दृष्टः
sp007-002914_vanaspatayaH-shAntiH	सः काष्ठोपजीवी दीर्घजीविनम् जलम् अयाचत
sp007-002915_vanaspatayaH-shAntiH	दीर्घजीवी प्रयत्नेन सङ्ग्रहीतम् जलम् दत्त्वा आहारमपि दत्तवान्
sp007-002916_vanaspatayaH-shAntiH	क्षणम् विश्रम्य काष्ठोपजीवी अपृच्छत्
sp007-002917_vanaspatayaH-shAntiH	महात्मन् इन्द्रः वायुः वरुणः इत्यादिषु कस्मिन् वयम् अपराधम् कृतवन्तः
sp007-002918_vanaspatayaH-shAntiH	येन एतादृशी अनावृष्टिः जाता
sp007-002919_vanaspatayaH-shAntiH	एतस्याः निवारणोपायः कः इति
sp007-002920_vanaspatayaH-shAntiH	तदा दीर्घजीवी अवदत् भोः भवद्भिः अपराद्धम् वनस्पतिविषये
sp007-002921_vanaspatayaH-shAntiH	परिणामघोरताम् अविचिन्त्य भवद्भिः वृक्षाः नाशिताः
sp007-002922_vanaspatayaH-shAntiH	अरण्ये अग्निसंयोगः कृतः
sp007-002923_vanaspatayaH-shAntiH	वृक्षारोपणकार्यम् केनापि न कृतम्
sp007-002924_vanaspatayaH-shAntiH	अतः इयम् दशा
sp007-002925_vanaspatayaH-shAntiH	त्वम् तु जीवनाय देशान्तरम् गन्तुम् उद्यतोऽसि
sp007-002926_vanaspatayaH-shAntiH	किमर्थम् त्वया जन्मभूमिः त्यज्येत
sp007-002927_vanaspatayaH-shAntiH	अत्रैव सस्यारोपणम् सस्यपालनम् च चिन्तय
sp007-002928_vanaspatayaH-shAntiH	अन्यान् अपि एतदर्थम् प्रेरय
sp007-002929_vanaspatayaH-shAntiH	एकस्य छेदने जाते रोपयेम पुनर्दश
sp007-002930_vanaspatayaH-shAntiH	पालयाम सदा वृक्षान् यत्नेन स्वात्मजानिव इति दीक्षाम् धरत
sp007-002931_vanaspatayaH-shAntiH	तेन तव जन्मभूमिः एव अन्नदा आश्रयदा सुखदा च भविष्यति इति
sp007-002932_vanaspatayaH-shAntiH	सः काष्ठोपजीवी मङ्गलसाधकोपायम् प्राप्य तुष्टः सन् महात्मानम् प्रणम्य
sp007-002933_vanaspatayaH-shAntiH	वृक्षपरिपालने मतिम् आस्थाय स्वग्रामम् प्रति प्रस्थितवान्
