sp004-000001_KS_11	अभ्यर्थ्येति
sp004-000002_KS_11	सुरेन्द्रप्रमुखैः इन्द्रादिभिः समग्रैः समस्तैः विबुधैः देवैः उपेत्य समीपम् आगत्य
sp004-000003_KS_11	प्रह्वैः नम्रैः सद्भिः अभ्यर्थ्यमाना याच्यमाना सुरापगा मन्दाकिनी
sp004-000004_KS_11	आशु शीघ्रम् मूर्ता मूर्तिमती सती
sp004-000005_KS_11	तम् कुमारम् सुधया दुग्धामृतेन अतिपूर्णम् बहुभृतम् स्वम् आत्मीयम् स्तनम् पाययामास पानम् कारितवती
sp004-000006_KS_11	सर्गेऽस्मिन् वृत्तम् उपजातिः
sp004-000007_KS_11	पिबन्निति
sp004-000008_KS_11	सः कुमारः तस्याः मन्दाकिन्याः स्तनयोः सम्बन्धिनम् सुधौघम् दुग्धामृतसमूहम् पिबन्
sp004-000009_KS_11	अत एव क्षणङ्क्षणम् प्रतिक्षणम् साधु यथा स्यात् तथा समेधमानः सम्यक् वर्धमानः
sp004-000010_KS_11	षड्भिः कृत्तिकाभिः एत्य निषेव्यमाणः श्रियमाणश्च सन्
sp004-000011_KS_11	कामपि लोकोत्तराम् आकृतिम् प्राप्तवान्
sp004-000012_KS_11	खलु वाक्यालङ्कारे खलु स्यात् वाक्यभूषायाम् इति विश्वः
sp004-000013_KS_11	भागीरथीति
sp004-000014_KS_11	आनन्दबाष्पैः आकुललोचनानाम् व्याप्तनेत्राणाम्
sp004-000015_KS_11	पावकश्च कृत्तिकाश्च पावककृत्तिकाः
sp004-000016_KS_11	भागीरथ्या गङ्गया सहिता याः पावककृत्तिकाः
sp004-000017_KS_11	तासाम् सम्बन्धि दिव्यम् लोकोत्तरस्वरूपम् तम् नन्दनम्
sp004-000018_KS_11	पुत्रम् उपात्तुम् ग्रहीतुम् परस्परम् अन्योन्यम् प्रौढतरः अतिशयितः विवादः कलहः आसीत्
sp004-000019_KS_11	ममायम् ममायमिति प्रवादपूर्वकः कलिर्बभूवेत्यर्थः
sp004-000020_KS_11	अत्रान्तर इति
sp004-000021_KS_11	अत्रान्तरे कलहावसरे शिवः पर्वतराजपुत्र्या पार्वत्या समम् सह स्वैरविहारो यथेच्छविहारः
sp004-000022_KS_11	तस्माद्धेतोः कारणात् मनः अतिवेगेन चेतसोऽपि अतिशयजवेन विमानेन नभः
sp004-000023_KS_11	अन्तरिक्षम् विगाहमानह अवलोडयन् तत्र कलहस्थाने जगाम प्राप
sp004-000024_KS_11	निसर्गेति
sp004-000025_KS_11	गिरिजागिरीशौ निसर्गेण स्वभावेन यद्वात्सल्यम् दयावत्त्वम् तस्य वशात् हेतोः
sp004-000026_KS_11	विवृद्धः प्रवृद्धः प्रमोदः हर्षः ययोस्तथाभूतौ
sp004-000027_KS_11	अत एव गलदश्रुणी प्रवहद्बाष्पे नेत्रे ययोः तथाभूतौ सन्तौ
sp004-000028_KS_11	षड्दिनानि जन्मदिनादारभ्य इत्यर्थः
sp004-000029_KS_11	जातानि व्यतीतानि यस्य सः षड्दिनजातः
sp004-000030_KS_11	स एव षड्दिनजातमात्रः तम् षडाननम् षण्मुखम् तम् कुमारम् अपश्यताम् दृष्टवन्तौ
sp004-000031_KS_11	अथेति
sp004-000032_KS_11	अथ दर्शनानन्तरम् देवी भवानी
sp004-000033_KS_11	पुरस्तात् अयम् कः
sp004-000034_KS_11	अथवा कस्य धन्यतमस्य पुंसो दिव्यवपुः आदितेयसदृशविग्रहः शिशुः बालः
sp004-000035_KS_11	पुत्र इति यावत्
sp004-000036_KS_11	अस्य शिशोः माता जननी का
sp004-000037_KS_11	या भाग्यवतीषु धुर्या अग्रगण्या
sp004-000038_KS_11	धुरो यढ्ढकौ इति यत्
sp004-000039_KS_11	एतन्मातृत्वादिति भावः
sp004-000040_KS_11	इत्येवम् प्रश्नभूतम् वचः शशिखण्डमौलिम् हरम् आह उक्तवती
sp004-000041_KS_11	आहेति विभक्तिप्रतिरूपकम् अव्ययम्
sp004-000042_KS_11	तथा चोक्तम् अव्ययानामनन्तत्वात् गणनाय न शक्यते
sp004-000043_KS_11	महाकविप्रयोगेषु यदि सिद्धात्परम् च तत् इति
sp004-000044_KS_11	स्वर्गापगेति
sp004-000045_KS_11	किञ्च
sp004-000046_KS_11	असौ स्वर्गापगा गङ्गा
sp004-000047_KS_11	अयम् अनलः अग्निः
sp004-000048_KS_11	एताः षट् कृत्तिकाः कलहायमानाः कलहम् कुर्वाणाः सत्यः
sp004-000049_KS_11	शब्दवैरकलह इत्यादिना करोत्यर्थे क्यङ्
sp004-000050_KS_11	अयम् पुत्रो मम सम्बन्धी इति गङ्गावाक्यम्
sp004-000051_KS_11	अयम् तव न किन्तु मम इत्यग्निवाक्यम्
sp004-000052_KS_11	इत्थम् मिथ्या उभयोः युवयोः मध्ये न कस्यापि किन्तु अस्माकमिति सत्यम् इति कृत्तिकावाक्यम्
sp004-000053_KS_11	इति परस्परम् वैलक्ष्यम् वैलक्षण्यम् यथा तथा किम् किमर्थम् उदाहरन्ति विवदन्ते
sp004-000054_KS_11	एतेष्विति
sp004-000055_KS_11	हे ईश एतेषु स्वर्गापगादिषु मध्ये कस्य इदम् अपत्यम् पुत्रः
sp004-000056_KS_11	किम्भूतम्
sp004-000057_KS_11	अखिला या त्रिलोकी तत्र तिलकायमानम् तिलकैव आचरत्
sp004-000058_KS_11	कर्तुः क्यङ् सलोपश्च इत्याचारार्थे क्यङ्
sp004-000059_KS_11	ततः आत्मनेपदित्वात् शानच्
sp004-000060_KS_11	अथ अथवा
sp004-000061_KS_11	सिद्धाः देवविशेषाः
sp004-000062_KS_11	उरगाः सर्पाः
sp004-000063_KS_11	राक्षसाः निशाचराः
sp004-000064_KS_11	देवदैत्यगन्धर्वसहिताः ये सिद्ध उरगराक्षसाः तेषु मध्ये अन्यतमस्य कस्यापीति वद इत्यर्थः
sp004-000065_KS_11	श्रुत्वेतीति
sp004-000066_KS_11	चन्द्रचूडो हरः कौतूहलिन्याः श्रवणे कौतुकवत्याः हृदयप्रियायाः पार्वत्याः इति पूर्वोक्तम् वाक्यम् वचः
sp004-000067_KS_11	वच परिभाषणे ऋहलोर्ण्यत् इति ण्यत्
sp004-000068_KS_11	श्रुत्वा विमला स्मितश्रीः यस्य
sp004-000069_KS_11	किञ्चिद्विहस्येत्यर्थः
sp004-000070_KS_11	सान्द्रः सघनः बहुः इति यावत्
sp004-000071_KS_11	यः प्रमोदो हर्षः
sp004-000072_KS_11	प्रमोदामोदसम्मुदाः इत्यमरः
sp004-000073_KS_11	तस्य उदयः उत्पत्तिः तेन यत्सौख्यम् तस्य हेतुभूतम्
sp004-000074_KS_11	तज्जनकम् इत्यर्थः
sp004-000075_KS_11	वचः वचनम् अवोचत उक्तवान्
sp004-000076_KS_11	जगत्त्रयीति
sp004-000077_KS_11	हे प्रिये जगत्त्रय्याः नन्दनः आनन्दकारकः
sp004-000078_KS_11	नन्द्यादित्वात् नन्दिग्रहि इति ल्युः
sp004-000079_KS_11	वीरः पराक्रमी एष पुरोवर्ती शिशुः प्रवीरमातुः प्रकृष्टवीरजनन्याः तव नन्दनः पुत्रः अस्ति
sp004-000080_KS_11	ममैवायम् नन्दनः इत्यत्र किम् मानम् इत्याशङ्क्य आह
sp004-000081_KS_11	हे कल्याणि सुराणाम् इन्द्रादीनाम् कल्याणकरः
sp004-000082_KS_11	शर्मकारी एष पुरोवर्ती सर्गः सृष्टिः
sp004-000083_KS_11	पुत्र इति यावत्
sp004-000084_KS_11	त्वत्तः अपरस्याः त्वदन्यस्याः स्त्रियाः कथम् केन प्रकारेण स्यात्
sp004-000085_KS_11	तारकविनाशजनितकल्याणकरत्वे त्वज्जनितस्यैव शक्तिः
sp004-000086_KS_11	अतः तवैवायम् पुत्र इति भावः
sp004-000087_KS_11	देवी इति
sp004-000088_KS_11	हे देवि प्रिये जगताम् मङ्गलानि मङ्गलकर्माणि गानानि गीतानि
sp004-000089_KS_11	मङ्गलप्रबन्धरूपाणीति यावत्
sp004-000090_KS_11	तेषाम् हेतोः कारणस्य अस्य शिशोः सर्गे सृष्टौ
sp004-000091_KS_11	उत्पत्ताविति यावत्
sp004-000092_KS_11	त्वमेव निदानम् आदिकारणम् आस्से उपविशसि
sp004-000093_KS_11	असीत्यर्थः
sp004-000094_KS_11	निदानम् त्वादिकारणम् इत्यमरः
sp004-000095_KS_11	आस उपवेशने लटः मध्यमपुरुषैकवचनम्
sp004-000096_KS_11	ननु अहमेव कारणम् इत्यत्र किम् मानम् इति दृष्टान्तेन दर्शयति
sp004-000097_KS_11	त्वमेवेति सत्यम्
sp004-000098_KS_11	विचारयस्व
sp004-000099_KS_11	किमिति तत्
sp004-000100_KS_11	रत्नम् रत्नाकरे समुद्र एव
sp004-000101_KS_11	अथ च रत्नखनावेव युज्यते युक्तम् भवति
sp004-000102_KS_11	खनिः स्त्रियाम् आकरः स्यात् इति
sp004-000103_KS_11	रत्नाकरो जलनिधिः इति च अमरः
sp004-000104_KS_11	अत इति
sp004-000105_KS_11	गर्भत्वमिति
sp004-000106_KS_11	हे प्रिये अतः कारणात्
sp004-000107_KS_11	अवहितेन अवधानेन
sp004-000108_KS_11	सावधानतयेति यावत्
sp004-000109_KS_11	भावे निष्ठा
sp004-000110_KS_11	वृत्तम् वृत्तान्तम् शृणुष्व शृणु
sp004-000111_KS_11	तथाहि
sp004-000112_KS_11	मया यद्बीजम् वीर्यम् अग्नौ निहितम् स्थापितम् तद्बीजम् त्रिदशापगायाम् गङ्गायाम् अन्तः मध्ये सङ्क्रान्तम् लग्नम्
sp004-000113_KS_11	अवगाहे स्नाने सति ततो गङ्गातः कृत्तिकासु च सङ्क्रान्तम् सत् गर्भत्वम् आप्तम् गर्भीभूतम्
sp004-000114_KS_11	अथ च ताभिः कृत्तिकाभिः अमोघम् तदेतच्छरस्तम्बमधि अधिशरस्तम्बम्
sp004-000115_KS_11	अधेः व्यत्ययः प्रामादिक एव
sp004-000116_KS_11	न्यधायि निहितम्
sp004-000117_KS_11	धाञः कर्मणि लुङ्
sp004-000118_KS_11	तत्र शरस्तम्बे अशेषचराचरस्य समस्तस्थावरजङ्गमस्य जगतः अभूतपूर्वः पूर्वम् भूतो भूतपूर्वः
sp004-000119_KS_11	तादृङ् न भवतीति अभूतपूर्वः महोत्सवः महान् उत्सवः अयम् शिशुः बभूव
sp004-000120_KS_11	जन्यजनकयोः अभेदविवक्षया आयुर्घृतम् इतिवत् महोत्सवोऽयम् इति प्रयोगः
sp004-000121_KS_11	अशेषेति
sp004-000122_KS_11	हे प्रिये अशेषविश्वस्य समस्तजगतः प्रियम् प्रीतिकारकम्
sp004-000123_KS_11	इगुपधज्ञ इत्यादिना कः
sp004-000124_KS_11	तथाभूतम् दर्शनम् यस्य तथोक्तेन एतेन
sp004-000125_KS_11	अत्र अन्वादेशे एतच्छब्दस्य नित्यम् एनादेशनियमात् कथम् एनाभावः साधुः
sp004-000126_KS_11	सत्यम्
sp004-000127_KS_11	अत्र अन्वादेश एव नास्ति
sp004-000128_KS_11	तत्र किञ्ञ्चिद्विधानोद्युक्त्या आश्रयीभूतस्य पुनरुपादानाश्रयीभूतस्य च भेदाभाववत्त्वेन विवक्षितत्वात्
sp004-000129_KS_11	प्रकृते तु तदन्यथात्वात् अन्वादेशाभावेन एनादेशाभावसिद्धिः इत्यलम्
sp004-000130_KS_11	त्वम् सुपुत्रिणीनाम् शोभनपुत्रवतीनाम् धुर्या अग्रगण्या
sp004-000131_KS_11	श्रेष्ठतमा इति यावत्
sp004-000132_KS_11	असीति शेषः
sp004-000133_KS_11	हे अचलराजपुत्रि विलम्ब्य विलम्बम् कृत्वा अलम्
sp004-000134_KS_11	विलम्बो न कर्तव्य इत्यर्थः
sp004-000135_KS_11	किन्तु स्वपुत्रम् आत्मतनूजम् उत्सङ्गतले अङ्कतले निधेहि स्थापय
sp004-000136_KS_11	अथेति
sp004-000137_KS_11	किरीटेति
sp004-000138_KS_11	अथ अमृतांशुः चन्द्रः मौलौ यस्य तथाभूते हरे इति पूर्वोक्तप्रकारेण
sp004-000139_KS_11	वादिनि भाषमाणे सति
sp004-000140_KS_11	समस्तस्य सकलस्य चराचरस्य जगतः धात्री परिपोषिका
sp004-000141_KS_11	ऋन्नेभ्यः इति ङीप्
sp004-000142_KS_11	तथा सान्द्रः सघनो यः प्रमोदः आनन्दः तेन सुतराम् पीनम् प्रफुल्लत्वात्
sp004-000143_KS_11	पुष्टम् गात्रम् यस्याः तथाभूता शैलेन्द्रस्य हिमालयस्य पुत्री कन्या पार्वती नभःस्थैः
sp004-000144_KS_11	तत्काले आकाशम् आश्रयद्भिः इत्यर्थः
sp004-000145_KS_11	तथा सत्वरैश्च नाकिलोकैः इन्द्रादिलोकैः किरीटेषु बद्धाः अञ्जलयः
sp004-000146_KS_11	यैस्तथाभूतैः सद्भिः नमस्कृता वन्दिता सती सद्यः रभसेन वेगेन विमानतः विमानात्
sp004-000147_KS_11	पञ्चम्यास्तसिल्
sp004-000148_KS_11	अवातरत् उत्ततार
sp004-000149_KS_11	अथ च तम् आत्मजम् कुमारम् ग्रहीतुम् उत्कण्ठितमानसा च अभूत्
sp004-000150_KS_11	अहमेनम् गृह्णामीति मनसि ऐच्छत् इत्यर्थः
sp004-000151_KS_11	स्वर्गेति
sp004-000152_KS_11	पुत्रोत्सवे उत्सुका उत्कण्ठिता पार्वती
sp004-000153_KS_11	स्वर्गापगा गङ्गा तया सहिता याः पावककृत्तिकाः ताः आदयः येषाम् तान्
sp004-000154_KS_11	अत्र आदिशब्देन इन्द्रादयो ग्राह्याः
sp004-000155_KS_11	स्वर्गापगा च पावकश्च कृत्तिकाश्चेति द्वन्द्वसमासे
sp004-000156_KS_11	अल्पाच्तरत्वात् पावकशब्दस्य पूर्वनिपातः प्रसज्येत इति पूर्वरीतिः आदृता
sp004-000157_KS_11	तान् कृताञ्जलीन् अत एव भूयः अतिशयम् आनमतः नमस्कुर्वतः
sp004-000158_KS_11	अपि हित्वा परित्यज्य तम् सुतम् आससाद प्राप
sp004-000159_KS_11	तथाहि
sp004-000160_KS_11	हर्षात् आनन्दवशात् का न माद्यति उन्मत्ता न भवति
sp004-000161_KS_11	पुत्रोत्सवेन सर्वासाम् उन्मत्तत्वम् भवतीति भावः
sp004-000162_KS_11	प्रमोदेति
sp004-000163_KS_11	सा पार्वती
sp004-000164_KS_11	अग्रतः स्थितमपि तम् पुत्रम् क्षणम् न ददर्श
sp004-000165_KS_11	यतः प्रमोदबाष्पैः आनन्दाश्रुभिः आकुले व्याप्तत्वात् दर्शनाशक्ते लोचने यस्याः
sp004-000166_KS_11	आनन्दाश्रुभिः अन्धीभूतेत्यर्थः
sp004-000167_KS_11	अथ च कर एव कुड्मलम् कलिका तेन परिस्पृशन्ती सती किमपि लोकोत्तरम् अपूर्वम्
sp004-000168_KS_11	अभूतपूर्वमित्यर्थः
sp004-000169_KS_11	शाकपार्थिवादीनाम् उत्तरपदलोपः
sp004-000170_KS_11	सुखान्तरम्
sp004-000171_KS_11	अन्यत् सुखम् इत्यर्थः
sp004-000172_KS_11	अन्तरशब्दः अत्र उपमानाभावद्योतकः
sp004-000173_KS_11	प्राप प्राप्तवती
sp004-000174_KS_11	सुविस्मयेति
sp004-000175_KS_11	शिशुः कर्ता
sp004-000176_KS_11	सुतराम् यौ विस्मयानन्दौ आश्चर्यहर्षौ ताभ्याम् विकस्वरायाः
sp004-000177_KS_11	प्रफुल्लीभूतायाः तथा गलद्बाष्पैः तरङ्गितायाः सञ्जाततरङ्गायाः
sp004-000178_KS_11	तारकादित्वात् इतच्
sp004-000179_KS_11	वपुषि गलद्भिः बाष्पजलैः उद्भूतप्रवाहकल्लोलकलितायाः इत्यर्थः
sp004-000180_KS_11	तथा विवृद्धम् यद्वात्सल्यम् दयावत्त्वम्
sp004-000181_KS_11	पुत्रत्वात् इति भावः
sp004-000182_KS_11	तत्र यो रसः प्रीतिः स उत्तरः प्रधानम् यस्याः
sp004-000183_KS_11	तथाभूतायाः देव्याः पार्वत्याः सम्बन्धिनोः दृशोः विलोचनयोः गोचरताम् विषयताम् जगाम प्राप
sp004-000184_KS_11	बाष्पनिर्मुक्ताभ्याम् लोचनाभ्याम् देवी तम् अपश्यत् इत्यर्थः
sp004-000185_KS_11	तमिति
sp004-000186_KS_11	तम् बालम् क्षणम् ईक्षमाणा अवलोकमाना सा देवी विनिमेषम् निर्गतनिमेषम्
sp004-000187_KS_11	ईक्षणानाम् नेत्राणाम् सहस्रम् आप्तुम् मम सहस्रम् नेत्राणि भवन्तु इत्यैच्छत् इयेष
sp004-000188_KS_11	द्वाभ्याम् विलोचनाभ्याम् आकण्ठदर्शनजननाभावात् इति भावः
sp004-000189_KS_11	तथाहि
sp004-000190_KS_11	नन्दनस्य आलोकनान्येव मङ्गलानि तेषु विषये क्षणम् क्षणम् प्रतिक्षणम् इत्यर्थः
sp004-000191_KS_11	नित्यवीप्सयोः इति वीप्सायाम् द्विर्भावः
sp004-000192_KS_11	कस्य चेतः तृप्यति तृप्तिम् प्राप्नोति
sp004-000193_KS_11	अपि तु न कस्यापीत्यर्थः
sp004-000194_KS_11	विनम्रेति
sp004-000195_KS_11	गौरी पार्वती
sp004-000196_KS_11	षिद्गौरादिभ्यश्च इति ङीष्
sp004-000197_KS_11	नवोदयम् नूतनोद्भवम्
sp004-000198_KS_11	तत्कालजातम् इत्यर्थः
sp004-000199_KS_11	अत एव पार्वणः पर्वणि भवः
sp004-000200_KS_11	तत्र भवः इत्यण्
sp004-000201_KS_11	स चासौ चन्द्रश्च तद्वत् चारु मनोहरम्
sp004-000202_KS_11	चन्द्रोऽपि नवोदय इति ज्ञेयम्
sp004-000203_KS_11	तथाभूतम् तम् तनूजम् पुत्रम् कर्मभूतम् इत्यर्थः
sp004-000204_KS_11	आदाननयने उभे अपि प्रति अस्यकर्मत्वम् विवेचनीयम्
sp004-000205_KS_11	विनम्राः पादप्रणताः ये देवासुराः तेषाम् पृष्ठेषु गच्छतः सञ्चरतः ताभ्याम्
sp004-000206_KS_11	अनेन तेभ्यः अभयदानमुद्रा कृता इति व्यज्यते
sp004-000207_KS_11	पाणिसरुहाभ्याम् करकमलाभ्याम् आदाय गृहीत्वा
sp004-000208_KS_11	स्वम् आत्मीयम् उत्सङ्गतलम् निनाय प्रापयामास
sp004-000209_KS_11	हस्ताभ्याम् उत्थाप्य स्वाङ्के आरोपितवती इत्यर्थः
sp004-000210_KS_11	स्वमिति
sp004-000211_KS_11	इन्दुवक्त्रा चन्द्रमुखी येषा पार्वती
sp004-000212_KS_11	एकम् अद्वितीयम् जगदेकवीरम् जगत्सु एकवीरम् तम् आत्मनः नन्दनम्
sp004-000213_KS_11	पुत्रम् सुधानिधानम् अमृतपात्रमिव स्वम् आत्मीयम् अङ्कम् आरोप्य संस्थाप्य
sp004-000214_KS_11	पुत्रिणीनाम् पुत्रवतीनाम् धुरि अग्रभागे पूज्या पूजयितुम् योग्या बभूव
sp004-000215_KS_11	एतत्पुत्रस्य सर्वासामपि पुत्रेभ्यः अधिकत्वात् अग्रपूज्यत्वम् उचितमेवेति भावः
sp004-000216_KS_11	निसर्गेति
sp004-000217_KS_11	निसर्गेण स्वभावेन
sp004-000218_KS_11	न तु उपाधिना इत्यर्थः
sp004-000219_KS_11	यो वात्सल्यरसो दयावत्त्वरसः तस्य ओघेन सिक्ता प्लाविता
sp004-000220_KS_11	तत्र अतिवात्सल्यवतीत्यर्थः
sp004-000221_KS_11	तथा सान्द्रप्रमोदः अतिशयहर्षः
sp004-000222_KS_11	स एव अमृतम् पीयूषम् तस्य पूरेण प्रवाहेण पूर्णा भृता जगताम् एका अद्वितीया
sp004-000223_KS_11	माता परिपोषिका देवी उत्सङ्गिनम् अधिश्रितोत्सङ्गम् तम् एकपुत्रम् अभिसम्मुखम् प्रस्रविणी दुग्धस्राववती बभूव
sp004-000224_KS_11	पुत्रम् दृष्ट्वा मातुः स्तनाभ्याम् पयः पततीति युक्तम् इति भावः
sp004-000225_KS_11	अशेषेति
sp004-000226_KS_11	षाण्मातुरः षण्णाम् मातॄणाम् अपत्यम् षाण्मातुरः कार्त्तिकेयः
sp004-000227_KS_11	अत्र षण्मातृशब्दात् मातुरुत्सङ्ख्यासम्भद्रपूर्वायाः इत्यादिना अण् मातृश्ब्दस्य उदादेशश्च
sp004-000228_KS_11	षाण्मातुरः शक्तिधरः कुमारः क्रौञ्चदारणः इत्यमरः
sp004-000229_KS_11	सुरस्रवन्त्याः देवनद्याः
sp004-000230_KS_11	गङ्गायाः इत्यर्थः
sp004-000231_KS_11	स्रवन्ती निम्नगापगा इत्यमरः
sp004-000232_KS_11	तथा कृत्तिकाभिश्च सस्पृहम् सेच्छम् यथा तथा
sp004-000233_KS_11	इच्छा काङ्क्षा स्पृहेहा तृट् इत्यमरः
sp004-000234_KS_11	अस्मदीयपयोधरस्रवत् अमृतपाता अयम् इदानीम् एतदीयस्तनपयः पिबन् पुनरपि अस्मदीयपयोधरपयोऽपि स्मरेत् एवम्भूत इच्छासहितम् इत्यर्थः
sp004-000235_KS_11	मुहुर्मुहुः अनुवेलम् ईक्ष्यमाणः अवलोक्यमानः सन् अशेषम् सकलम् यल्लोकत्रयम्
sp004-000236_KS_11	तस्य मातुः पोषिण्याः अस्याः देव्याः स्तन्या स्तने भवा शरीरावयवात् यत् इति यत्
sp004-000237_KS_11	सा चासौ सुधा च ताम् अधासीत्पपौ
sp004-000238_KS_11	धेट् पाने कर्तरि लुङ्
sp004-000239_KS_11	विभाषा घ्राधेड् इति सिज्लुग्न
sp004-000240_KS_11	सुखेति
sp004-000241_KS_11	मृगाङ्कमौलेः हरस्य कलत्रम् भार्या
sp004-000242_KS_11	कलत्रम् श्रोणिभार्ययोः इत्यमरः
sp004-000243_KS_11	एकनाले एककाण्डे उद्गतानि उदितानि यानि पञ्चपद्मानि तेषाम् लक्ष्मीरिव शोभेव लक्ष्मीः शोभा
sp004-000244_KS_11	यस्याः तथाभूताम् तस्य कुमारस्य षण्णाम् वदनानाम् समाहारम् षड्वदनीम्
sp004-000245_KS_11	द्विगोः इति ङीप्
sp004-000246_KS_11	इह सङ्ख्यासादृश्यमन्तरा न विरोधः
sp004-000247_KS_11	सुखाश्रुपूर्णेन आनन्दाश्रुजलपरिपूरितेन एकेन मुखाम्बुजेन वदनकमलेन क्रमात् यथाक्रमम् चुचुम्ब स्पृष्टवती
sp004-000248_KS_11	अतिशयप्रेमवशात् इति भावः
sp004-000249_KS_11	हैमीति
sp004-000250_KS_11	तम् नन्दनम् तनयम् आदधाना सा पार्वती
sp004-000251_KS_11	फलम् दधाना हेमगिरेः सुमेरोः सम्बन्धिनी
sp004-000252_KS_11	तदुत्पन्नेत्यर्थः
sp004-000253_KS_11	हैमी हेमविकारा
sp004-000254_KS_11	विकारार्थके अणि टिढ्ढाणञ् इति ङीप्
sp004-000255_KS_11	लतेव
sp004-000256_KS_11	विकस्वरम् प्रफुल्लम् पद्मम् कमलम् दधाना नाकनदीव गङ्गेव
sp004-000257_KS_11	नूतनम् नवोदयम् इन्दुम् दधाना पूर्वा पूर्वसञ्ज्ञिका दिगिव
sp004-000258_KS_11	आभात् शुशुभे
sp004-000259_KS_11	अत्र मालोपमालङ्कारः
sp004-000260_KS_11	प्रीतेति
sp004-000261_KS_11	कुमारम् पुत्रम् उत्सङ्गतले दधाना बिभ्रती सा देवी
sp004-000262_KS_11	प्रीतात्मना प्रसन्नीभूतमनसा प्रयतेन सावधानेन
sp004-000263_KS_11	न तु सम्भ्रमितेन
sp004-000264_KS_11	नयवर्त्मगाः प्रभवताम् हि धियः इति न्यायात् इति भावः
sp004-000265_KS_11	तथाभूतेन शशिशेखरेण शिवेन दत्तहस्तावलम्बा सती
sp004-000266_KS_11	अत्यतिप्रेमभरात् इति भावः
sp004-000267_KS_11	अभ्रंलिहम् आकाशस्पृक्
sp004-000268_KS_11	वहाभ्रे लिहः इति खश्
sp004-000269_KS_11	विमानम् आरुरोह आरुढा
sp004-000270_KS_11	महेश्वर इति
sp004-000271_KS_11	प्रमदेन आनन्देन प्ररुढा रोमोद्गमा यस्य तथाभूतः महेश्वरोऽपि
sp004-000272_KS_11	आत्मजे पुत्रे वत्सलत्वात् दयावत्त्वाद्धेतोः भूधरनन्दनायाः
sp004-000273_KS_11	पार्वत्याः अङ्कात् उत्सङ्गतः तम् पुत्रम् उपादत्त अग्रहीत्
sp004-000274_KS_11	अथ च तदङ्कतः हरोत्सङ्गात् सा देवी उपादत्त
sp004-000275_KS_11	अथ च सोऽपि हरोऽपि तस्याः देव्याः अङ्कात् उपादत्त
sp004-000276_KS_11	इत्यनुवेलम् अन्योन्यग्रहणम् चक्रतुः इत्यर्थः
sp004-000277_KS_11	दधानया इति
sp004-000278_KS_11	शशिखण्डधारी महेश्वरः
sp004-000279_KS_11	सुधायाः अमृतस्य एकम् केवलम् सत्रम् सदादानम्
sp004-000280_KS_11	सत्रमाच्छादने यज्ञे सदादाने धनेऽपि च इत्यमरः
sp004-000281_KS_11	नेत्रयोः सम्बन्धि सुधैकसत्रम् येन नेत्रयोः अमृतवत् सुखदातारम् इत्यर्थः
sp004-000282_KS_11	तथा पवित्रम् पूतम्
sp004-000283_KS_11	पुवः सञ्ज्ञायाम् इति इत्रप्रत्ययः
sp004-000284_KS_11	तथाभूतम् पुत्रम् सुतम् दधानया बिभ्रत्या तया अद्रेः हिमालयस्य सुतया कन्यया पार्वत्या कर्त्र्या
sp004-000285_KS_11	संश्लिष्यमाणः स्नेहवशात् आलिङ्ग्यमानः सन् विमानस्य वेगेन गृहान् जगाम प्रययौ
sp004-000286_KS_11	गृहाः पुंसि च भूम्न्येव इत्यमरः
sp004-000287_KS_11	अधिष्ठित इति
sp004-000288_KS_11	अथ अनन्तरम् शम्भुः महेश्वरः तुङ्गे उन्नते स्फटिकमयः स्फाटिकः यः शैलः कैलासः तस्य श्रृङ्गे शिखरे
sp004-000289_KS_11	श्रृङ्गम् प्राधान्यसान्वोश्च इत्यमरः
sp004-000290_KS_11	निकामरम्य् अतिमनोहरम् निजम् स्वीयम्
sp004-000291_KS_11	स्वके नित्ये निजम् त्रिषु इत्यमरः
sp004-000292_KS_11	अधिष्ठितः सन्
sp004-000293_KS_11	अधिशीङ् स्थासाम् कर्म इत्यादिना आधारस्य कर्मसञ्ज्ञा
sp004-000294_KS_11	महोत्सवाय महोत्सवम् कर्तुम् तुमर्थाच्च भाव वचनात् इति चतुर्थी
sp004-000295_KS_11	पृथून् महतः प्रमथप्रमुख्यान् प्रमथादीन् गणान् आदिदेश आज्ञापयामास
sp004-000296_KS_11	पृथ्विति
sp004-000297_KS_11	अथ अनन्तरम् पृथुः महान् प्रमोदः हर्षो यस्य
sp004-000298_KS_11	तथा प्रकृष्टाः गुणाः यस्य एवंविधः समग्रः सम्पूर्णः
sp004-000299_KS_11	गणानाम् गणः प्रमथादीनाम् समूहः वृषवाहनस्य महेश्वरस्य गिरीन्द्रपुत्र्याः पार्वत्याश्च
sp004-000300_KS_11	तनयस्य जन्मनि उत्सवम् विधातुम् कर्तुम् संववृते संवृत्तः
sp004-000301_KS_11	उद्युक्त इति यावत्
sp004-000302_KS_11	स्फुरदिति
sp004-000303_KS_11	गणाः प्रमथाः स्फटिकालयेषु स्फटिकगृहेषु स्फुरन्त्यः भासमानाः याः मरीचयः
sp004-000304_KS_11	किरणाः ताभिः छुरितम् मिश्रीकृतम् अम्बरम् यैः तानि
sp004-000305_KS_11	सन्तानशाखिनाम् देववृक्षाणाम् प्रसवानि पत्त्राणि तैः अञ्चितानि निर्मितानि वराणि श्रेष्ठानि
sp004-000306_KS_11	काञ्चनम् काञ्चनस्य विकारः काञ्चनम्
sp004-000307_KS_11	स्वर्णसूत्रम् तदाधेयीभूतानि तोरणानि मालाविशेषन् उच्चिक्षिपुः उच्चैः चिक्षिपुः
sp004-000308_KS_11	बबन्धुरित्यर्थः
sp004-000309_KS_11	दिक्ष्विति
sp004-000310_KS_11	अथ तोरणोत्क्षेपानन्तरम्
sp004-000311_KS_11	दिक्षु दशसु दिशासु प्रसर्पन् प्रसिद्धो भवन्
sp004-000312_KS_11	आत्मनिनादेनेति शेषः
sp004-000313_KS_11	गम्यमानार्थत्वात् अप्रयोगः
sp004-000314_KS_11	तासाम् दिशाम् अधीश्वराणाम् दिक्पालानाम् अमराणाम् देवानाम् इन्द्रादीनाम् सम्बन्धी पटीयान् समर्थः
sp004-000315_KS_11	घोरनिनाद इति शेषः
sp004-000316_KS_11	धीरः गम्भीरः पटहः अन्यैः भृत्यभूतैः अमरैः आहतः
sp004-000317_KS_11	ताडितः सन् मध्यश्चासौ लोकश्च मध्यलोकः
sp004-000318_KS_11	भूलोक इत्यर्थः
sp004-000319_KS_11	तस्मिन् महोत्सवम्
sp004-000320_KS_11	अत्रापि भवत्पुत्रजन्मना अस्माकम् महान् उत्सवो जात इति शंसितुमिव कथयितुमिव
sp004-000321_KS_11	दध्वान ध्वनिम् चकार
sp004-000322_KS_11	ध्वनिकरणे महोत्सवज्ञापनस्य फलत्वाभावेऽपि फलत्वकल्पनात् फलोत्प्रेक्षा
sp004-000323_KS_11	महेति
sp004-000324_KS_11	तत्र महोत्सवे समागतानाम् प्राप्तानाम् अत एव गृहे गिरिराजपुत्र्या भवान्या सम्भावितानाम् पूजितानाम्
sp004-000325_KS_11	सत्कृतानाम् इत्यर्थः
sp004-000326_KS_11	गन्धर्वाः विद्याधराश्च देवविशेषाः तेषाम् सुन्दरीणाम् स्त्रीणाम् स्त्रीकर्तृकाणि
sp004-000327_KS_11	मङ्गलगीतकानि मङ्गलप्रयोजनगीतानि अभवन् जातानि इत्यर्थः
sp004-000328_KS_11	सुमङ्गलेति
sp004-000329_KS_11	सुमङ्गलानि यानि उपायनानि उपदासामग्र्यः तेषाम् पात्रम् तत्सहिताः हस्ताः
sp004-000330_KS_11	यासाम् एवम्भूताः सत्यः अभ्युपेताः प्राप्ताः मातरः ब्राह्म्याद्याः
sp004-000331_KS_11	सप्तेति शेषः
sp004-000332_KS_11	ब्राह्मी माहेश्वरी चैव कौमारी वैष्णवी तथा
sp004-000333_KS_11	वाराही च तथेन्द्राणी चामुण्डा सप्त मातरः इत्यमरः
sp004-000334_KS_11	मूर्ध्नि शिरसि दूर्वाक्षतकानि निधाय संस्थाप्य तम् गिरिजातनूजम् कुमारम्
sp004-000335_KS_11	मातृवत् पार्वतीवत् तत्तुल्यम् यथा तथा स्वम् स्वीयम् अङ्कम् निन्युः
sp004-000336_KS_11	स्वाङ्के स्थापयामासुः इत्यर्तः
sp004-000337_KS_11	मातृवत् इत्यनेन तासामपि अत्र महत्प्रेम अस्ति इति दर्शितम्
sp004-000338_KS_11	ध्वनत्स्विति
sp004-000339_KS_11	अङ्क्यालिङ्ग्योर्ध्वकेषु एतत्सञ्ज्ञकेषु तूर्येषु वाद्येषु सुतराम् मन्द्रम् गम्भीरम् यथा तथा
sp004-000340_KS_11	कलो मन्द्रस्तु गम्भीरे इत्यमरः
sp004-000341_KS_11	ध्वनत्सु शब्दायमानेषु सत्सु
sp004-000342_KS_11	अप्सरसः रम्भादिकाः रसेन स्नेहेन शोभनाः मधुराः सन्धयः स्वरसन्ध्यादयः
sp004-000343_KS_11	येषु तथाभूताः बन्धाः गीतप्रबन्धाः यत्र यस्मिन्कर्मणि
sp004-000344_KS_11	सुवृत्तानि शोभनच्छन्दांसि गीतानुगानि यत्र यस्मिन्कर्मणि
sp004-000345_KS_11	भावाः रत्यादयः रसाः श्रृङ्गारादयः तैः अनुविद्धम् व्याप्तम् यत्र
sp004-000346_KS_11	यस्मिन् कर्मणि यथा तथा ननृतुः गात्राणि विचिक्षिपुः
sp004-000347_KS_11	वाता इति
sp004-000348_KS_11	तत्र उत्सवे
sp004-000349_KS_11	वाताः पवनाः सौख्यकराः ववुः चेलुः
sp004-000350_KS_11	आशाः दिशः प्रसेदुः निर्मला बभूवुः
sp004-000351_KS_11	हुतभुक् अग्निः विधूमः निर्धूमः सन् दिदीपे ज्वलति स्म
sp004-000352_KS_11	दीपी दीप्तौ इति लिट्
sp004-000353_KS_11	जलानि विमलान्यभूवन्
sp004-000354_KS_11	अन्तरिक्षम् व्योम सज्जः प्रससाद स्वच्छम् अभूत्
sp004-000355_KS_11	भवो हि लोकाभ्युदयाय तादृशाम्
sp004-000356_KS_11	इति न्यायात् इति भावः
sp004-000357_KS_11	गम्भीरेति
sp004-000358_KS_11	गृहोद्भवाः महेश्वरनिकेतनीयाः दुन्दुभयः गम्भीरः मन्द्रः यः शङ्खध्वनिः पाञ्चजन्यशब्दः
sp004-000359_KS_11	तेन मिश्रम् यथा स्यात् तथा उच्चैः प्रणेदुः उपसर्गादसमासेऽपि इति णत्वम्
sp004-000360_KS_11	अथ च दिवौकसाम् देवानाम् विमानसङ्घाः व्योम्नि पुष्पप्रचयान् विमुच्य विकीर्य प्रसस्रुः
sp004-000361_KS_11	प्रतस्थिरे इत्यर्थः
sp004-000362_KS_11	इत्थमिति
sp004-000363_KS_11	महेशः हरः
sp004-000364_KS_11	अद्रिसुता पार्वती तयोः सुतस्य पुत्रस्य इत्थम् एवम्भूते जन्मोत्सवे
sp004-000365_KS_11	अशेषम् समस्तम् चराचरम् स्थावरजङ्गमम् एतद्विश्वम् जगत् सम्मदयाञ्चकार उन्मत्तीचकार
sp004-000366_KS_11	उन्मादसाधनैरिति शेषः
sp004-000367_KS_11	परम् केवलम् तारकस्य तारकासुरस्य श्रीः लक्ष्मीः चकम्पे
sp004-000368_KS_11	बिभाय इत्यर्थः
sp004-000369_KS_11	तत इति
sp004-000370_KS_11	ततः अनन्तरम् सः कुमारः विचित्रैः अनेकरूपैः
sp004-000371_KS_11	अत एव समुदाम् सुतराम् प्रीतीनाम् निदानैः आदिकारणैः
sp004-000372_KS_11	निदानम् त्वादिकारणम् इत्यमरः
sp004-000373_KS_11	बाललीलाचरितैः शिशुक्रीडाचरितैः गिरीशगौर्योः शिवपार्वत्योः
sp004-000374_KS_11	अभ्यर्हितत्वात् बह्वचोऽपि पूर्वनिपातः
sp004-000375_KS_11	हृदयम् मनः जहार
sp004-000376_KS_11	प्रसादयामास इत्यर्थः
sp004-000377_KS_11	हृद्या मनोहरा बालकेलिः मुदे न किमु भवति
sp004-000378_KS_11	किम् तु भवत्येव इत्यर्थः
sp004-000379_KS_11	महेश्वर इति
sp004-000380_KS_11	महेश्वरः हरः शैलसुता पार्वती च हर्षात् हेतोः सतर्षम् सतृष्णम् यथा तथा अजातदन्तानि
sp004-000381_KS_11	अनुद्भूतदशनानि मनोहराणि सूनोः कुमारस्य मुखानि एकेन मुखेन
sp004-000382_KS_11	गाढम् दृढम् यथा तथा क्रमतः यथाक्रमम् चुचुम्ब पस्पर्श
sp004-000383_KS_11	अत्र कर्तृद्वयस्य पार्थक्येन क्रियान्वयः विधेयः
sp004-000384_KS_11	अन्यथा द्विवचनापत्तिरिति विवेचनीयम्
sp004-000385_KS_11	क्वचिदिति
sp004-000386_KS_11	सः बालः कुमारः क्वचित्प्रदेशे स्खलद्भिः पतद्भिः क्वचित्प्रदेशे अस्खलद्भिः क्वचित् प्रदेशे प्रकम्पैः
sp004-000387_KS_11	प्रकृष्टकम्पैः क्वचित्प्रेदेशे अप्रकम्पैः लीलया ये चलनप्रयोगाः तैः निमित्तभूतैः तयोः पित्रोः जननीजनकयोः
sp004-000388_KS_11	माता च पिता च पितरौ तयोः पित्रोः
sp004-000389_KS_11	पिता मात्रा इत्येकशेषः
sp004-000390_KS_11	मुदम् प्रीतिम् वर्धयति स्म
sp004-000391_KS_11	कन्दलयाञ्चकार इत्यपि पाठः
sp004-000392_KS_11	अर्थः स एव
sp004-000393_KS_11	अहेत्विति
sp004-000394_KS_11	गृहाङ्गणे यत्क्रीडनम् तेन निमित्तेन धूलिभिः रजोभिः धूम्रः
sp004-000395_KS_11	धूसरः सन् अङ्कगतः उत्सङ्गम् प्राप्तः कुमारः
sp004-000396_KS_11	अहेतुः अकारणः यो हासः हसितम् तेन च्छुरितः मिश्रितः आननेन्दुः मुखचन्द्रः यस्य
sp004-000397_KS_11	अलक्षितार्थम् अव्यक्तार्थम् मुहुः किञ्चिद्वदन् तयोः मुदम् प्रीतिम् ततान चकार
sp004-000398_KS_11	गृह्णन्निति
sp004-000399_KS_11	सः कुमारः
sp004-000400_KS_11	हरवाहनस्य वृषस्य विषाणे श्रृङ्गे गृह्णन्
sp004-000401_KS_11	कराभ्यामिति शेषः
sp004-000402_KS_11	तथा उमाकेसरिणम् पार्वतीसिंहम् सलीलम् अप्रयासम् यथा तथा स्पृशन्
sp004-000403_KS_11	तथा भृङ्गिणः गणस्य सूक्ष्मतरम् शिखाग्रम् कर्षन्
sp004-000404_KS_11	पित्रोः जननीजनकयोः प्रमदाय हर्षाय बभूव
sp004-000405_KS_11	क्रियाग्रहणात् सम्प्रदानत्वम्
sp004-000406_KS_11	एक इति
sp004-000407_KS_11	तस्य पितुः अङ्कगः उत्सङ्गगतः ऐशिः
sp004-000408_KS_11	ईशस्य अपत्यम् इत्यर्थः
sp004-000409_KS_11	अत इञ् इत्यपत्यार्थे इञ्
sp004-000410_KS_11	आत्ममुखम्प्रसार्य महेशस्य ये कण्ठोरगाः कण्ठस्थाः सर्पाः तेषाम् दन्तपङ्क्तिम्
sp004-000411_KS_11	एकः नव द्वौ दश पञ्च सप्त इत्यजीगणत् सङ्ख्यातवान्
sp004-000412_KS_11	यतः शैशवमौग्ध्यम् बालत्वनिमित्तमूढताम् दधानः
sp004-000413_KS_11	अजीगणदिति गणयतेः लुङ्
sp004-000414_KS_11	ई चगणः इत्यभ्यासाकारस्य ईकारः
sp004-000415_KS_11	कपर्दीति
sp004-000416_KS_11	कुमारः कार्तिकेयः कपर्दिकण्ठान्ते शिवकण्ठमध्ये स्थितस्य
sp004-000417_KS_11	कपालदाम्नः नृकरोटीस्रजः आननकोटरेषु वदनकूपेषु
sp004-000418_KS_11	कोटरो नागरे कूपे पुष्करिण्युच्चघाटके इति मेदिनी
sp004-000419_KS_11	अङ्गुलिम् प्रवेश्य दन्तान् उपात्तुम् ग्रहीतुम् रभसी रभसः वेगः असि अस्तीति तथा उक्तः
sp004-000420_KS_11	रभसो वेगहर्षयोः इति मेदिनी
sp004-000421_KS_11	बभूव
sp004-000422_KS_11	एतान् वेगेन गृह्णामि इत्यैच्छत् इत्यर्थः
sp004-000423_KS_11	यतः मुक्ताफलभ्रान्तिकरः मौक्तिकभ्रमकारी
sp004-000424_KS_11	शम्भोरिति
sp004-000425_KS_11	सः कुमारः
sp004-000426_KS_11	शिशिरान् शीतलान् शम्भोः सम्बन्धिनः शिरसः अन्तः मध्ये स्थितायाः सरितः गङ्गायाः तरङ्गान् रसेन स्वादेन
sp004-000427_KS_11	स्वादोत्र त्वगिन्द्रियग्राह्यत्वेन विवक्षितः
sp004-000428_KS_11	रसो गन्धरसे जले
sp004-000429_KS_11	श्रृङ्गारादौ विषे वीर्ये तक्रादौ द्रव्यरागयोः
sp004-000430_KS_11	देहधातुप्रभेदे च पारदस्वादयोः पुमान् इति मेदिनी
sp004-000431_KS_11	गाढम् दृढम्
sp004-000432_KS_11	गाढबाढदृढानि च इत्यमरः
sp004-000433_KS_11	विगाह्या अवगाह्य
sp004-000434_KS_11	अत एव जातजाड्यम् जातशीतकृतजडत्वम् निजपाणिपद्मम्
sp004-000435_KS_11	स्वीयकरकमलम् भाले यद्विलोचनम् तत्र यो अग्निः तत्र अतापयत्
sp004-000436_KS_11	अन्योऽपि शीतजडम् हस्तम् अग्नौ तापयति तद्वत् इति भावः
sp004-000437_KS_11	किञ्चिदिति
sp004-000438_KS_11	किञ्चिद्भङ्गुरा पतनशीला
sp004-000439_KS_11	भञ्जभासमिदो घुरच् इति घुरच्
sp004-000440_KS_11	चजोः इति कुत्वम्
sp004-000441_KS_11	कन्धरा ग्रीवा यस्य
sp004-000442_KS_11	बालत्वात् सः कुमारः नमज्जटाजूटस्य धरः तस्य शम्भोः हरस्य
sp004-000443_KS_11	प्रलम्बमानम् आश्रयमाणम् कलम् मधुरम् मुकुटेन्दुखण्डम् मुकुटचन्द्रशकलम्
sp004-000444_KS_11	भित्तम् शकलखण्डे वा इत्यमरः
sp004-000445_KS_11	कौतुकेन आनन्देन चिरम् बहुकालम् चुचुम्बे
sp004-000446_KS_11	पस्पर्श इत्यर्थः
sp004-000447_KS_11	इत्थमिति
sp004-000448_KS_11	गिरिजागिरीशौ मनोभिरामैः मनोरथैः इत्थम् एवम्भूतैः शिशोः कुमारस्य
sp004-000449_KS_11	शैशवस्य बाल्यस्य याः केलयः तासाम् वृत्तैः चरित्रैः
sp004-000450_KS_11	वृत्तम् पद्ये चरित्रे त्रिष्वतीते दृढनिस्तले इत्यमरः
sp004-000451_KS_11	मनसः विनोदः तत्र यः एको रसः प्रीतिः तत्र प्रसक्तौ आसक्तौ सन्तौ
sp004-000452_KS_11	कदाचिदपि दिवानिशम् अहर्निशम् नाविदताम् नावबुध्येताम्
sp004-000453_KS_11	अगाधपुत्रोत्सवार्णवमग्नत्वादिति भावः
sp004-000454_KS_11	इतीति
sp004-000455_KS_11	इति एवम्भूतम् बहुविधम् नाना प्रकारकम् ललितललितम् ललितप्रकारम्
sp004-000456_KS_11	अतिसुन्दरम् सान्द्रः आनन्दोः येन
sp004-000457_KS_11	मनोहरम् बालक्रीडायाः विचित्रम् विचेष्टितम् चेष्टाम्
sp004-000458_KS_11	चरित्रमिति यावत्
sp004-000459_KS_11	आचरन् विदधत् विभुः सः कुमारः षष्ठे दिने पराम् उत्कृष्टाम्
sp004-000460_KS_11	बुद्धिम् धिषणाम् नवयौवनम् तारुण्यम् च अलभत प्राप
sp004-000461_KS_11	यया बुद्ध्या सकलम् समस्तम् शस्त्रम्
sp004-000462_KS_11	सकलानि शास्त्राणीत्यर्थः
sp004-000463_KS_11	शास्त्रम्
sp004-000464_KS_11	शस्त्राणीत्यर्थः
sp004-000465_KS_11	उभयत्रापि जातावेकवचनम्
sp004-000466_KS_11	विवेद ज्ञातवान्
sp004-000467_KS_11	किलेति प्रसिद्धौ
sp004-000468_KS_11	प्राचीनसत्संस्काराणाम् किमिव अशक्यम् इति भावः
sp004-000469_KS_11	हरिणीच्छन्दः रसयुगहयैर्न्सौ म्रौ म्लौ गो यदा हरिणी तदा इति लक्षणात्
sp004-000470_KS_11	इति श्रीपर्वणीकरोपनामक श्रीलक्ष्मणभट्टात्मजसतीगर्भसम्भव श्रीसीतारामकविविरचितया सञ्जीविनीसमाख्यया व्याख्यया समेतः
sp004-000471_KS_11	श्रीकालिदासकृतौ कुमारसम्भवे महाकाव्ये कुमारोत्पत्तिर्नाम एकादशः सर्गः
sp004-000472_KS_12	अथेति
sp004-000473_KS_12	अथ अनन्तरम् क्रूरः तीव्रः यः असुरः तारकसञ्ज्ञकः तस्य तत्कर्तृकः यः उपप्लवः
sp004-000474_KS_12	उपद्रवः स्वस्थानोच्चाटनादिकः तेन दुःखितः क्लिष्टः आत्मा यस्य तथाभूतः
sp004-000475_KS_12	पुलोमपुत्र्याः शच्याः दयितः प्रियः इन्द्रः अशेषैः समस्तैः त्रिदशैः आत्मभृत्यभूतवृन्दारकैः सह
sp004-000476_KS_12	तृष्णातुरितः तृष्णया तृषया कर्त्र्या आतुरितः आतुरीकृतः
sp004-000477_KS_12	तत्करोति इति णिचि कृते णाविष्ठवत् इति टिलोपः
sp004-000478_KS_12	ततः कर्तरि क्तः
sp004-000479_KS_12	पत्त्री चातकः पयोदमिव
sp004-000480_KS_12	अन्धकारिम् हरम् प्रपेदे प्राप
sp004-000481_KS_12	अत्र पूर्णोपमालङ्कारः
sp004-000482_KS_12	सर्गेऽस्मिन्वृत्तम् उपजातिः
sp004-000483_KS_12	दृप्तेति
sp004-000484_KS_12	सः इन्द्रः
sp004-000485_KS_12	दृप्तः अभिमानी यः अरिः तारकः तस्मात् यः सन्त्रासः भयम् तेन
sp004-000486_KS_12	खिलीकृतात् दुरवगाह्यमानीकृतात् अम्भोदानाम् मेघानाम् विहारः यत्र स चासौ मार्गश्च
sp004-000487_KS_12	आकाशम् इत्यर्थः
sp004-000488_KS_12	तस्मात् गिरीशसहिता या गौरी भवानी तस्याः पदे चरणे तयोः न्यासः
sp004-000489_KS_12	निधानम् तेन विशुद्धम् पवित्रम् गिरिम् कैलासम् अभि सम्मुखम् कथञ्चित् केनापि प्रकारेण
sp004-000490_KS_12	कष्टेनेत्यर्थः
sp004-000491_KS_12	अवाततार उत्ततार
sp004-000492_KS_12	गिरीशगौरीति गिरीशस्य अभ्यर्हितत्वात् बह्वचोऽपि पूर्वनिपातः इति वा
sp004-000493_KS_12	सङ्क्रन्दन इति
sp004-000494_KS_12	अथ अनन्तरम् सङ्क्रन्दनः इन्द्रः
sp004-000495_KS_12	सङ्क्रन्दनो दुश्च्यवनः इत्यमरः
sp004-000496_KS_12	मातलिना सारथिना दत्तः आश्रयीकरणार्थम् अग्रेकृतः हस्तः यस्मै सः
sp004-000497_KS_12	अवलम्बितमातलिहस्तः सन् इत्यर्थः
sp004-000498_KS_12	मेघात्मनः मेघस्वरूपधारिणः मेघरूपात् इत्यर्थः
sp004-000499_KS_12	स्यन्दनतः रथात्
sp004-000500_KS_12	पञ्चम्यास्तसिल्
sp004-000501_KS_12	अवतीर्य उत्तीर्य शुचौ ग्रीष्मे पिपासया तृष्णया तृषेति यावत्
sp004-000502_KS_12	आकुलितः आतुरः पुरुषः अम्भो यथा जलमिव पिनाकिनः हरस्य आलयम् निलयम् उच्चचाल
sp004-000503_KS_12	उद्दिश्य चलति स्म इत्यर्थः
sp004-000504_KS_12	निकाय्यनिलयालयाः
sp004-000505_KS_12	इत्यमरः
sp004-000506_KS_12	पिपासेति अप्रत्ययात् इत्यकारप्रत्यये टाप्
sp004-000507_KS_12	अत्रापि पूर्णोपमालङ्कारः
sp004-000508_KS_12	सामान्यधर्मस्तु आकुलितत्त्वम् इति आकुलितत्त्वे निमित्तीभूतौ पिपासोपप्लवौ
sp004-000509_KS_12	अनयोः बिम्बप्रतिबिम्बभावेन सादृश्यम्
sp004-000510_KS_12	इतस्तत इति
sp004-000511_KS_12	अथ अनन्तरम् व्रजन् गच्छन् सः इन्द्रः स्फटिकाद्रिः कैलासः तस्य भूमौ पृथिव्याम्
sp004-000512_KS_12	इतस्ततः यत्र तत्र प्रतिबिम्बभाजम् प्रतिबिम्बितम् एकमपि आत्मानम् शरीरम् अनेकसङ्ख्यम् विलोकमानः पश्यन् सन्
sp004-000513_KS_12	विभोः महेश्वरस्य आस्पदम् स्थानम् आससाद प्राप
sp004-000514_KS_12	विचित्रमिति
sp004-000515_KS_12	सः इन्द्रः विचित्राः अनेकवर्णाः चञ्चन्तः दीप्यमानाः ये मणयः रत्नानि
sp004-000516_KS_12	तेषाम् तत्कर्मिकाः याः भङ्ग्यः रचनाविशेषाः तेषाम् सङ्गः सम्बन्धः यस्य
sp004-000517_KS_12	अनेकवर्णमणिखचितम् इत्यर्थः
sp004-000518_KS_12	तथा अतिचण्डम् अतिभीषणम् सौवर्णदण्डम् सुवर्णमयवेत्रम् दधता बिभ्रता नन्दिना गणेन अधिष्ठितम्
sp004-000519_KS_12	द्वारपालतया अधिश्रितम् अनङ्गशत्रोः शिवस्य सौधस्य राजसदनसम्बन्धिनः अङ्गणस्य आजिरस्य
sp004-000520_KS_12	अङ्गणम् चत्वराजिरे इत्यमरः
sp004-000521_KS_12	द्वारम् प्रतीहारम्
sp004-000522_KS_12	स्त्री द्वार्द्वारम् प्रतीहारः इत्यमरः
sp004-000523_KS_12	अध्यतिष्ठत् अधितस्थौ
sp004-000524_KS_12	अधिशीङ्स्थासाम् इति कर्मत्वम्
sp004-000525_KS_12	अन्तःप्रवेशे भगवदाज्ञानुपालनम् कुर्वन् द्वार एव तस्थौ इत्यर्थः
sp004-000526_KS_12	तत इति
sp004-000527_KS_12	ततः अनन्तरम् सः नन्दी गणः सुरेन्द्रम् इन्द्रम् सद्यः आशु प्रतिपद्य समीपम् प्राप्य
sp004-000528_KS_12	सुतराम् गौरवेण आदरेण स्वागतादिना प्रतोषयामास सन्तोषितवान्
sp004-000529_KS_12	अथ च स्वयम् गत्वा कक्षायाम् हर्म्यप्रकोष्ठे
sp004-000530_KS_12	कक्षा प्रकोष्ठे हर्म्यादेः काञ्च्याम् मध्येभ बन्धने इत्यमरः
sp004-000531_KS_12	आहितः स्थापितः हेमदण्डः सुवर्णवेत्रः येन तथोक्तः सन्
sp004-000532_KS_12	ईश्वरस्य
sp004-000533_KS_12	ईश्वरम् इत्यर्थः
sp004-000534_KS_12	सम्बन्धविवक्षायाम् षष्ठी
sp004-000535_KS_12	शशंस कथयामास
sp004-000536_KS_12	ससुरः महेन्द्रः आगत इति निवेदितवान् इत्यर्थः
sp004-000537_KS_12	भ्रूसञ्ज्ञयेति
sp004-000538_KS_12	अनेन जगताम् ईश्वरेण महेश्वरेण भ्रूसञ्ज्ञया
sp004-000539_KS_12	भ्रूकुटीचमत्कृतिसङ्केतेन इत्यर्थः
sp004-000540_KS_12	कृताभ्यनुज्ञः सुरेन्द्रागमनार्थम् कृतानुशासनः सः नन्दी गणः पुरोगः अग्रगामी सन्
sp004-000541_KS_12	तम् सुरेश्वरम् इन्द्रम् सत् शोभनम् अस्य महेश्वरस्य सदनम् गृहम् सुरैः समम् प्रवेशयामास
sp004-000542_KS_12	प्रवेशितवान् इत्यर्थः
sp004-000543_KS_12	स इति
sp004-000544_KS_12	सः सहस्रनेत्रः इन्द्रः गरिष्ठैः अतिशयेन गुरुभिः
sp004-000545_KS_12	प्रियस्थिर इत्यादिना गुरुशब्दस्य गरादेशः
sp004-000546_KS_12	अनेकैः बहुभिः विविधस्वरूपैः नानाकृतिभिः चण्डिभृङ्गिप्रमुखैः गणैः रत्नमय्याम् रत्नप्रचुरायाम्
sp004-000547_KS_12	प्राचुर्ये मयट् टिड्ढाणञ् इति ङीप्
sp004-000548_KS_12	संसदि सभायाम् अधिष्ठितम् उपविष्टम् शिवम् आलुलोके ददर्श
sp004-000549_KS_12	इह अधिशीङ् इत्याधारस्य कर्मत्वप्रसङ्गः दुर्निवारः
sp004-000550_KS_12	अत एव रत्नमयीम् सभाम् ताम् इति प्रतिष्ठितमिति वा पठनीयम्
sp004-000551_KS_12	यथास्थितविन्यासे दूषणोद्धारम् सुधियो विभावयन्त्विति
sp004-000552_KS_12	अथ त्रयोदशभिः महेश्वरम् विशिनष्टि कपर्देत्यादिभिः
sp004-000553_KS_12	कपर्दमिति
sp004-000554_KS_12	किम्भूतम् शिवम्
sp004-000555_KS_12	उद्बद्धम् भुजङ्गरज्जुभिः दृढीकृतम् उल्लसद्भिः शोभमानैः अत एव अहीनाम् इनाः
sp004-000556_KS_12	स्वामिनः तेषाम् वासुकिप्रभृति महासर्पाणाम् मूर्धसु शिरःसु यानि रत्नानि मणयः
sp004-000557_KS_12	तेषाम् अंशुभिः मयूखैः भासुरम् दीप्यमानम्
sp004-000558_KS_12	भञ्जभास इति घुरच्
sp004-000559_KS_12	उच्चैस्तरम् महान्तम् कपर्दम् जटाजूटम् दधानम् बिभ्रतम्
sp004-000560_KS_12	कपर्दोऽस्य जटाजूटः इत्यमरः
sp004-000561_KS_12	अथ एव पुनः किम्भूतम् इद्धाः प्रवृद्धाः धातवः गैरिकादयः यत्र तथाभूतम् यत्
sp004-000562_KS_12	सुमेरोः स्वर्णाद्रेः श्रृङ्गम् तस्य समत्वम् सादृश्यम् आप्तम् प्राप्तम्
sp004-000563_KS_12	बिभ्राणमिति
sp004-000564_KS_12	पुनः किम्भूतम्
sp004-000565_KS_12	उत्तुङ्गोन्नतगामिनी
sp004-000566_KS_12	उत्प्लवनरीतिगामिनी इत्यर्थः
sp004-000567_KS_12	तथाभूता तरङ्गमाला कल्लोलपङ्क्तिः यस्याः ताम् जटाजूटस्य कपर्दस्य तटम् समीपभागम् भजन्तीम्
sp004-000568_KS_12	तत्र स्थिताम् इत्यर्थः
sp004-000569_KS_12	तथा शरदभ्रवत् शरत्कालिकमेघवत् शुभ्रैः विशदैः
sp004-000570_KS_12	स्वफेनैः तस्य हरस्य उत्सङ्गम् जुषते सेवते ताम्
sp004-000571_KS_12	हराङ्कस्थिताम् इत्यर्थः
sp004-000572_KS_12	गौरीम् पार्वतीम् हसन्तीमिव उपहास्यम् कुर्वतीमिव
sp004-000573_KS_12	सापत्न्यप्रयुक्त मनःसन्तापम् हास्येन स्फुटीकुर्वाणामिव इत्युत्प्रेक्षा
sp004-000574_KS_12	गङ्गाम् बिभ्राणम् दधानम्
sp004-000575_KS_12	गङ्गेति
sp004-000576_KS_12	पुनः किम्भूतम्
sp004-000577_KS_12	गङ्गातरङ्गेषु जाह्नवीकल्लोलेषु प्रतिबिम्बितैः स्वैः आत्मभिः
sp004-000578_KS_12	शरीरैः इति यावत्
sp004-000579_KS_12	बहूभवन्तम् अनेकीभवन्तम् सुधांशुम् चन्द्रम् शिरसा मूर्ध्ना उद्वहन्तम् दधानम्
sp004-000580_KS_12	अत एव पुनः किम्भूतम्
sp004-000581_KS_12	तुषारवत् तुहिनवत् गौरैः सितैः
sp004-000582_KS_12	गौरोऽरुणे सिते पीते इति विश्वः
sp004-000583_KS_12	चलन्तः प्रसरन्तः ये मरीचिप्रचयाः किरणसङ्घाताः तैः हिमद्योतितम्
sp004-000584_KS_12	द्योतते शोभते इति सः द्योती
sp004-000585_KS_12	शोभावान् इत्यर्थः
sp004-000586_KS_12	तस्य भावः द्योतिता
sp004-000587_KS_12	द्युतिरित्यर्थः
sp004-000588_KS_12	हिमवत् हिमसङ्घातवत् द्योतिता द्युतिः यस्य तम्
sp004-000589_KS_12	पूर्वम् धवलाङ्गमपि अनेकचन्द्रशोभाभिः अधिकधवलीभूतम् इत्यर्थः
sp004-000590_KS_12	भालस्थले इति
sp004-000591_KS_12	भालस्थले ललाटदेशे एधमानम् वर्धमानम् यत् धाम तेजः तेन निमित्तेन
sp004-000592_KS_12	अधरीभूते परिभावम् उपागते रवीन्दू एव नेत्रे यस्मात्
sp004-000593_KS_12	ताभ्याम् अधिकतेजस्कम् इत्यर्थः
sp004-000594_KS_12	यद्वा
sp004-000595_KS_12	एधमानधाम अधरीभूतम् चेति पदद्वयम् तत्र एवम् व्याख्येम्
sp004-000596_KS_12	एधमानम् वर्धमानम् धाम तेजः यस्य
sp004-000597_KS_12	वर्धिष्णुतेजस्कम् इत्यर्थः
sp004-000598_KS_12	तथा उन्नतानतस्थानभेदेन अधरीभूते भालस्थनेत्रापेक्षया नीचैर्भूते रवीन्दू एव नेत्रे यस्य
sp004-000599_KS_12	तथा युगान्तकाले प्रलयकाले उचितम् परिचितम् हव्यवाहम् अग्निरूपम्
sp004-000600_KS_12	प्रलयकालिक अनलरूपम् इत्यर्थः
sp004-000601_KS_12	अत एव मीनध्वजस्य कामस्य प्लोषणम् दाहकम्
sp004-000602_KS_12	प्लुष दाहे कृत्यल्युटो बहुलम् इति कर्तरि ल्युट्
sp004-000603_KS_12	एवम्भूतम् लोचनम् आदधानम् बिभ्राणम् इत्यर्थः
sp004-000604_KS_12	महेति
sp004-000605_KS_12	पुनः किम्भूतम्
sp004-000606_KS_12	महार्हाणि बहूमूल्यानि यानि रत्नानि मणयः तैः अञ्चितयोः खचितयोः
sp004-000607_KS_12	अत एव समन्तात् सर्वतः उदारम् अधिकम् यथा स्यात् तथा स्फुरत् प्रस्फुरत् प्रभामण्डलम् कान्तिवितानम्
sp004-000608_KS_12	ययोः तथाभूतयोः कुण्डलयोः कर्णभूषणयोः छलेन कैतवेन कर्णयोः श्रवणयोः
sp004-000609_KS_12	स्थिताभ्याम् उपविष्टाभ्याम् शशिभास्कराभ्याम् चन्द्रसूर्याभ्याम् उपासितम् सेवितम्
sp004-000610_KS_12	कुण्डलविषये कैतवात् सूर्याचन्द्रमसोः आरोप्यमाणत्वात् ताद्रूप्यरूपकम् कैतवापह्नुतिश्च इत्युभयोः संसृष्टिः
sp004-000611_KS_12	स्वबद्धयेति
sp004-000612_KS_12	पुनः किम्भूतम्
sp004-000613_KS_12	परिस्फुरन्त्या परितः प्रसरन्त्या नीलस्य श्यामस्य कण्ठस्य आत्मगलस्य
sp004-000614_KS_12	महत्या कान्त्या प्रभया सुतराम् विराजमानम् शोभमानम्
sp004-000615_KS_12	कया इव इत्युत्प्रेक्षते
sp004-000616_KS_12	कुतुकेन कौतुकेन स्वस्मिन् आत्मीयकण्ठे बद्धया निहितया नीलमाणिक्यमय्या
sp004-000617_KS_12	नीलरत्नविशेषप्रचुरया गौर्याः कण्ठिक एव कण्ठ भूषयेव
sp004-000618_KS_12	कण्ठिका कण्ठभूषणम् इति मेदिनी
sp004-000619_KS_12	कालेति
sp004-000620_KS_12	पुनः किम्भूतम्
sp004-000621_KS_12	कालेन अवसानकालिकमृत्युना अर्दितानाम् पीडितानाम्
sp004-000622_KS_12	मृतानामिति यावत्
sp004-000623_KS_12	त्रिदशासुराणाम् देवदैत्यानाम् चितायाः मृतमण्डपस्य रजोभिः भस्मभिः
sp004-000624_KS_12	परितः पाण्डुरम् शुभ्रम् अङ्गम् यस्य विहितमृतमण्डप भस्मोद्धूलनम् इत्यर्थः
sp004-000625_KS_12	इह देवानाम् अमरत्वाभावः दुर्घटः
sp004-000626_KS_12	तत्र ज्ञानाभावेन निहितपदस्य कवेः प्रमादः इत्याहुः
sp004-000627_KS_12	केचित्पुनः
sp004-000628_KS_12	मनुजाऽसुराणाम् इति पाठान्तरम् कल्पयन्ति
sp004-000629_KS_12	अथ यद्यपि कालार्दितानामिति विशेषणम् उभयविशेष्यान्वयित्वेन
sp004-000630_KS_12	द्वितीयविशेष्ये विवक्षितमपि अकालार्दितत्वविशेषणस्य व्यभिचारनियमने नियमनात् निषिद्धम् भवति
sp004-000631_KS_12	तथापि प्रथमविशेष्ये लोकोपकारकतापक्षेऽपि व्यभिचरितार्थसम्भवेन विशेषणानुपयोगात्
sp004-000632_KS_12	सम्भवप्रयुक्तप्रधानभूतद्वितीयविशेष्यसम्बन्धेन प्रथमविशेष्यान्वयित्वनिरासः
sp004-000633_KS_12	एवम् च उपकार्यमनुजसहचरितत्वेन लोकोपकारकतापक्षावलम्बेन च विवक्षितार्थस्य अविवक्षितत्वात्
sp004-000634_KS_12	संहारकतापक्षे तु प्रायो गतिः अन्वेषणीया इत्यलम्
sp004-000635_KS_12	तथा महत्परिणाहि महेभस्य महतः गजस्य अजिनम् चर्म परिदधानम् इति पूर्वेण सम्बन्धः
sp004-000636_KS_12	अत एव उद्गतम् उदितम् अभ्रम् मेघः यत्र स चासौ प्रालेयशैलः
sp004-000637_KS_12	हिमवान् तस्य श्रियम् शोभाम् उद्वहन्तम् दधानम्
sp004-000638_KS_12	निदर्शनालङ्कारः
sp004-000639_KS_12	पाणीति
sp004-000640_KS_12	पुनः किम्भूतम्
sp004-000641_KS_12	पाणौ स्थितम् ब्रह्मकपालमेव पात्रम् यस्य
sp004-000642_KS_12	पाणिना ब्रह्मकरोटीपात्रम् बिभ्राणम् इत्यर्थः
sp004-000643_KS_12	पुनः किम्भूतम्
sp004-000644_KS_12	वैकुण्ठभाजापि हरिणापि निषेव्यमाणम्
sp004-000645_KS_12	सेव्यमानम् सेवनम् अत्र कादाचित्कम् नतु इदानीन्तनमेव
sp004-000646_KS_12	त्रयाणाम् अभेदस्यैव इष्टार्थकरत्वात्
sp004-000647_KS_12	एकैव मूर्तिः इति सप्तमसर्गोक्तेरिति भावः
sp004-000648_KS_12	हरापेक्षया हरेरपि लघुत्वसम्भावनया सम्भवत्येव कदाचित्सेवनम्
sp004-000649_KS_12	तथा नराणाम् अस्थिखण्डान्येव आभरणानि यस्य
sp004-000650_KS_12	हिंसाकालसंलग्न स्वशूलत्रितयास्थिकम् इत्यर्थः
sp004-000651_KS_12	तथा रणे यः अन्तः रिपूणाम् अवसानम्
sp004-000652_KS_12	तस्य मूलम् कारणम् मूलम् कारणमूल्ययोः इति मेदिनी
sp004-000653_KS_12	उच्चैः महत् त्रिशूलम् आयुधविशेषम् कलयन्तम् दधानम्
sp004-000654_KS_12	पुरातनीमिति
sp004-000655_KS_12	पुनः किम्भूतम्
sp004-000656_KS_12	मुकुटे यः इन्दुः चन्द्रः तस्मात् वर्षन् गलन् यः सुधाभरौघः
sp004-000657_KS_12	अमृतसमूहप्रवाहः तत्र यः आप्लवः स्नानम् तेन निमित्तेन लब्धसञ्ज्ञाम्
sp004-000658_KS_12	प्राप्तचेतनाम् अत एव आश्वसन्तीम् उज्जीवन्तीम्
sp004-000659_KS_12	अत एव पुनः भूयः अपि उद्गीतवेदाम् पठितश्रुतिकाम्
sp004-000660_KS_12	ब्रह्मत्वादिति भावः
sp004-000661_KS_12	पुरातनीम् प्राक्तनीम्
sp004-000662_KS_12	सायञ्चिरम् इत्यादिना पुराव्ययात् ट्युतुटौ
sp004-000663_KS_12	टित्वान्ङीप्
sp004-000664_KS_12	ब्रह्मकपालानाम् मालाम् स्रयम् कण्ठे गले वहन्तम्
sp004-000665_KS_12	दधानम् इत्यर्थः
sp004-000666_KS_12	सलीलमिति
sp004-000667_KS_12	पुनः किम्भूतम्
sp004-000668_KS_12	नवम् यत् अष्टापदम् हेम
sp004-000669_KS_12	हेमन्यष्टापदम् वरे इति मेदिनी
sp004-000670_KS_12	तस्य वल्ली लता
sp004-000671_KS_12	वल्ली तु व्रततिर्लता इत्यमरः
sp004-000672_KS_12	प्रकृत्या तु वल्लीशब्दस्य ह्रस्वत्वमेव
sp004-000673_KS_12	कृदिकारादक्तिनः इति दीर्घत्वम् तस्याः भा इव भा यस्याः
sp004-000674_KS_12	तद्वच्छोभमानया इत्यर्थः
sp004-000675_KS_12	तथा सलीलम् सक्रीडम् अङ्कस्थितया अङ्कम् आरुढया
sp004-000676_KS_12	गिरीन्द्रपुत्र्या हिमालयकन्यया परितः स्फुरन्त्या प्रसरन्तया अचिररोचिषा चलप्रभया
sp004-000677_KS_12	विद्युता शरदभ्रस्य शरत्कालिकमेघस्य खण्डम् शकलम् इव विराजमानम् शोभमानम्
sp004-000678_KS_12	महेश्वरस्य शुभ्रत्वम् भस्मोद्धूलनात् इति विवेचनीयम्
sp004-000679_KS_12	खण्डौपम्यम् च शुभ्रत्वमात्रतात्पर्येण न विरुध्यते
sp004-000680_KS_12	दृप्तेति
sp004-000681_KS_12	दृप्तः अभिमानी यः अन्धकः अन्धकासुरः तस्य प्राणानाम् हरम् अपहारकम्
sp004-000682_KS_12	तद्धननसाधनम् इत्यर्थः
sp004-000683_KS_12	तथा महासुराः त्रिपुरादयः तेषाम् याः स्त्रियः तासाम् विधवत्वम् वैधव्यम्
sp004-000684_KS_12	मृतभर्तृकत्वम् इति यावत्
sp004-000685_KS_12	तस्य हेतुम् कारणम्
sp004-000686_KS_12	महासुरविनाशकम् इत्यर्थः
sp004-000687_KS_12	तथा पुरा पूर्वम् स्मरस्य कामस्य प्लोषणम् दाहम् केलि अनायासेन करोतीति तथा
sp004-000688_KS_12	अन्यैः शिवातिरिक्तैः अगृह्यम् ग्रहीतुम् अशक्यम् पिनाकम् धनुः करेण पाणिना गृह्णन्तम् दधानम्
sp004-000689_KS_12	भद्रासनमिति
sp004-000690_KS_12	महार्हाणाम् बहुमूल्यानाम् माणिक्यानाम् विभङ्गिभिः रचनाभिः चित्रम् विचित्रम्
sp004-000691_KS_12	भद्रम् शुभम् आसनम् पट्टादिनिर्मितम् यत्र तादृशम्
sp004-000692_KS_12	बध्नन्तमिति पदम् अध्याहार्यम् भद्रासनम् आसनविशेषमिति केचिद् व्याचक्षते
sp004-000693_KS_12	तत्तु अध्याहारदोषत् योगाभ्याससमयाभावेन तदसम्भावाच्च उपेक्षणीयमिति
sp004-000694_KS_12	काञ्चनपादपीठम् सौवर्णसिंहासनम् अधिष्ठितम्
sp004-000695_KS_12	तत्र उपविष्टम् इत्यर्थः
sp004-000696_KS_12	अधिशीङ्स्थासाम् इति कर्मत्वम्
sp004-000697_KS_12	पुनश्च
sp004-000698_KS_12	चन्द्रमरीचिवत् गौरैः विशदैः चमरैः कृत्वा गणाभ्याम् कर्तृभ्याम् उद्वीज्यमानम् प्रेङ्ख्यमानम्
sp004-000699_KS_12	कर्तृद्वित्वे चमरबहुत्वम् प्रतिक्षण नूतनग्रहणात् सङ्गमनीयम्
sp004-000700_KS_12	शस्त्रास्त्रेति
sp004-000701_KS_12	शस्त्राणि धनुरादीनि
sp004-000702_KS_12	अस्त्राणि मोहनादीनि तान्येव विद्याः तासाम् अभ्यसने एव एकम् केवलम् सक्ते अनुरक्ते
sp004-000703_KS_12	तथा गणैः प्रमथप्रभृतिभिः एत्य तत्समीपम् प्राप्य
sp004-000704_KS_12	सविस्मयैः साश्चर्यैः सद्भिः सुतराम् दृष्टे
sp004-000705_KS_12	साभिलाषम् अवलोकिते इत्यर्थः
sp004-000706_KS_12	तथा स्फटिकाचलेन कैलासेन
sp004-000707_KS_12	जङ्गमात्मकेन सता इति शेषः
sp004-000708_KS_12	नीराज्यमाने
sp004-000709_KS_12	आर्तिक्येन इति शेषः
sp004-000710_KS_12	एवम्भूते कुमारे पुत्रे सानन्दम् सामोदम् निर्दिष्टा सन्निहिता दृक् दृष्टिः येन तम्
sp004-000711_KS_12	सानन्दतया कुमारम् अवलोकयन्तम् इत्यर्थः
sp004-000712_KS_12	तथाविधमिति
sp004-000713_KS_12	पुलोमपुत्री पुलोमजा शचीति यावत्
sp004-000714_KS_12	पुलोमजा शचीन्द्राणी इत्यमरः
sp004-000715_KS_12	तस्याः दयितः प्रियः पुरन्दरः
sp004-000716_KS_12	तथाविधम् पूर्वोक्तविशेषणविशिष्टम् शैलसुतायाः पार्वत्याः अधिनाथम् महेश्वरम्
sp004-000717_KS_12	निरीक्ष्य क्षणम् मुहूर्तम् क्षोभे चित्तसञ्चलने परः आसक्तः सञ्चलनेन व्याकुलः आसीत्
sp004-000718_KS_12	ननु महेश्वरदर्शनेन कथम् व्याकुलः आसीत् इति अर्थान्तरम् न्यस्यति
sp004-000719_KS_12	हि यतः धामधाम्नि तेजोराशौ कस्य मनः चेतः न क्षुभ्यति क्षोभम् प्राप्नोति
sp004-000720_KS_12	अपि तु सर्वस्यापि इत्यर्थः
sp004-000721_KS_12	विकस्वरेति
sp004-000722_KS_12	स्वर्गपतिः महेन्द्रः
sp004-000723_KS_12	विकस्वराणाम् प्रफुल्लानाम् अम्भोजानाम् कमलानाम् वनस्य श्रीरिव श्रीः
sp004-000724_KS_12	शोभा यस्य तथाभूतेन दृशाम् नेत्राणाम् सहस्रेण तम् महेश्वरम् निरीक्षमाणः विलोकमानः सन्
sp004-000725_KS_12	रोम्णाम् आलिभिः समूहैः निमित्तैः पुष्पाणाम् उत्करेण समूहेन आकीर्णः
sp004-000726_KS_12	आसमन्तात् व्याप्तः आम्रशाखी आम्रवृक्ष इव बभासे शुशुभे
sp004-000727_KS_12	उपमालङ्कारः
sp004-000728_KS_12	दृष्ट्वेति
sp004-000729_KS_12	दृशाम् सहस्रेण महेशम् शिवम् दृष्ट्वा महेन्द्रः इन्द्रः अतितराम् अतिशयम् कृतार्थः कृतकृत्यः अभूत्
sp004-000730_KS_12	अथः अनन्तरम् तत्सर्वाङ्गजातम् सर्वेषु अङ्गेषु भूतम् विरूपम् रोमाञ्चजनितवैरूप्यम्
sp004-000731_KS_12	प्रियायाः शच्याः कोपकरम् क्रोधविधायीव विवेद जज्ञे
sp004-000732_KS_12	सपत्नीसम्बन्ध जनितत्व शङ्काकुलत्वात् इति भावः
sp004-000733_KS_12	तत इति
sp004-000734_KS_12	ततः अनन्तरम्
sp004-000735_KS_12	पुरन्दरः इन्द्रः कनकाद्रेः सुमेरोः सार इव सारः वीर्यम् यस्य तम्
sp004-000736_KS_12	महाबलीयांसम् इत्यर्थः
sp004-000737_KS_12	अत एव धृतानि अस्त्राणि शस्त्राणि च येन तथा महेश्वरस्य पितुः
sp004-000738_KS_12	उपान्तिके समीपे वर्तमानम् तिष्ठन्तम् कुमारम् प्रेक्ष्य विलोक्य
sp004-000739_KS_12	शत्रोः तारकस्य जये आशाम् मनसा बबन्ध धृतवान्
sp004-000740_KS_12	एवम्भूतः अयम् कुमारः मच्छत्रून् जेष्यत्येव इति पुरन्दरस्य प्रतीतिः अभूत् इत्यर्थः
sp004-000741_KS_12	श्रीति
sp004-000742_KS_12	इतीति
sp004-000743_KS_12	अथ नन्दी गणः पुरतः सर्वेभ्यः अग्रगामितया इन्द्राधिष्ठितकक्षाम् आरभ्य
sp004-000744_KS_12	महेश्वराधिश्रितमन्दिरपर्यन्तम् अहम्पूर्विकया
sp004-000745_KS_12	बहुविधगणसुरगणावृते मध्यगतदेशे अहम्पूर्विकावलम्बेन इति तात्पर्यार्थः
sp004-000746_KS_12	प्रसादस्य इन्द्रागमनिवेदनाम् उदन्धेन अन्धकारिणा
sp004-000747_KS_12	दत्तपारितोषिकरूपस्य पात्रम् योग्यः भविष्णुः भवितुम् इच्छुः सन् एत्य
sp004-000748_KS_12	अन्तरिति शेषः
sp004-000749_KS_12	तथा कक्षाम् द्वारमभि सम्मुखम् हेमवेत्रम् सौवर्णयष्टिकाम् निधाय संस्थाप्य
sp004-000750_KS_12	इयम् वेत्रधारिणः रीतिः वर्णिता
sp004-000751_KS_12	प्रबद्धाञ्जलिः सन् स्मरारातिम् महेश्वरम्
sp004-000752_KS_12	भो श्रीयुक्तनीलकण्ठ सपार्वतीक महेश्वर
sp004-000753_KS_12	द्युपतिः इन्द्रः त्वयि भवति प्रणामावसरम् प्रणतिसमयम् प्रतीच्छन्
sp004-000754_KS_12	प्रतीक्षमाणः पुरः अग्रे अस्ति विद्यते
sp004-000755_KS_12	महेश्वरम् प्रणिनंसुः सन् बहिः आस्ते इत्यर्थः
sp004-000756_KS_12	अतः हे त्रिनेत्र भो महेश
sp004-000757_KS_12	अत्र पुरोवर्तिनि सहस्रनेत्रे इन्द्रे दृष्ट्या दर्शनेन प्रसादगुणः प्रसादविधानानुकूलो भव
sp004-000758_KS_12	आत्मीयदर्शनरूपम् प्रसादम् तदुपरि कुरु इत्यर्थः
sp004-000759_KS_12	इत्येवम्भूताम् वाचम् उवाच उक्तवान्
sp004-000760_KS_12	पुरेति
sp004-000761_KS_12	ततः अनन्तरम् निवेदनानन्तरम् त्रिलोकसेव्यः त्रैलोक्यपूजनीयः
sp004-000762_KS_12	त्रिपुरासुरस्य अरिः शत्रुः महेश्वरः सुरसङ्घेन देवसमूहेन
sp004-000763_KS_12	सेव्यम् पूज्यम् सुरेन्द्रम् इन्द्रम् पुरा प्रथमम् प्रीत्या निमित्तेन सुधासारम्
sp004-000764_KS_12	अमृततुल्यम् इत्यर्थः
sp004-000765_KS_12	निधारयति नितराम् धाराम् धारारूपम् करोति
sp004-000766_KS_12	तत्करोति इति करोत्यर्थे णिच्
sp004-000767_KS_12	सुधासारधाराम् वर्षते इत्यर्थः
sp004-000768_KS_12	एवम्भूतेनेव विलोकनेन दर्शनेन अनुजग्राह
sp004-000769_KS_12	तदुपरि अनुग्रहम् अकार्षीत् इत्यर्थः
sp004-000770_KS_12	स्वामिनाम् प्रसादपूर्वकम् अवलोकनमेव भृत्यानाम् उपरि महान् अनुग्रहः इति भावः
sp004-000771_KS_12	किरीटेति
sp004-000772_KS_12	स्वर्गे एव एकम् केवलम् वन्द्यः नमस्करणीयः देवः इन्द्रः
sp004-000773_KS_12	आनमितेन अत एव किरीटकोट्याः च्युतः अधःपतितः
sp004-000774_KS_12	पारिजातपुष्पाणाम् मन्दारकुसुमानाम् उत्करः समूहः यस्मात्
sp004-000775_KS_12	तथाभूतेन मूर्ध्ना शिरसा जगताम् एकमेव वन्द्यम् नमस्करणीयम्
sp004-000776_KS_12	एतत्सदृशः जगताम् वन्द्यतया अन्यः न विद्यते इत्यर्थः
sp004-000777_KS_12	तम् देवदेवम् महेश्वरम् प्रणनाम नमश्चक्रे
sp004-000778_KS_12	अनेकेति
sp004-000779_KS_12	सः त्रिदशेश्वरः इन्द्रः भक्त्या
sp004-000780_KS_12	भक्तिपूर्वकम् इत्यर्थः
sp004-000781_KS_12	अनेके त्रयः ये लोकाः तेषाम् एक एव नमस्क्रियायाम् अर्हः
sp004-000782_KS_12	उचितः तथोक्तम् तम् महेश्वरम् नमस्कृत्य उपपदविभक्तेः कारकविभक्तिः बलीयसी इत्युक्तेः द्वितीया
sp004-000783_KS_12	परमम् अत्यन्तम् पवित्रम् विशदम् कृतार्थतायाः कृतकृत्यत्वस्य पात्रम् स्थानम् बभूव
sp004-000784_KS_12	महेन्द्रः महेश्वरम् प्रणम्य कृतकृत्यः अभूत् इत्यर्थः
sp004-000785_KS_12	सुभक्तीति
sp004-000786_KS_12	ततः अनन्तरम्
sp004-000787_KS_12	सुभक्तिम् भजन्ति तेषाम्
sp004-000788_KS_12	भजोण्विः इति ण्विः
sp004-000789_KS_12	सुराणाम् इन्द्रातिरिक्तानाम् सुराणाम् गणाः
sp004-000790_KS_12	गणानाम् प्रमथप्रभृतीनाम् पुरतः अग्रे
sp004-000791_KS_12	अनेन मर्यादातिरिक्तकरणस्य दुर्विधेयत्वम् उक्तम्
sp004-000792_KS_12	पादपीठस्य चरणाधारपीठविशेषस्य प्रान्तक्षितिः समीपभूमिः ताम् अधि अधिकृत्य
sp004-000793_KS_12	आधारभूताम् कृत्वा इत्यर्थः
sp004-000794_KS_12	अत्र अधिशब्देन अधिकरणम् आधारः
sp004-000795_KS_12	स च औपश्लेषिकः
sp004-000796_KS_12	अव्ययानाम् आकृतिगणत्वात् अधिशब्दः अत्र अधिकरणपर्यायः अव्ययम्
sp004-000797_KS_12	अन्यथा मान्तत्त्वम् अन्वेषणीयम्
sp004-000798_KS_12	नम्रतरैः शिरोभिः पुरारिम् महेश्वरम् क्रमतः क्रमेण प्रणेमुः नमश्चक्रुः
sp004-000799_KS_12	गणेति
sp004-000800_KS_12	सुरेन्द्रः
sp004-000801_KS_12	गणेन केनचित् उपनीते
sp004-000802_KS_12	प्रभुशासनेन इति शेषः
sp004-000803_KS_12	तथा हेममये सुवर्णमये शुभासने प्रभुणा हरेण उपदिष्टः आरोढुम् आज्ञप्तः सन्
sp004-000804_KS_12	पुरस्तात् प्रभोः अग्रत एव उपविश्य स्थित्वा प्रकृष्टाम् मुदम् हर्षम् प्राप
sp004-000805_KS_12	तथा हि
sp004-000806_KS_12	प्रभुप्रसादः प्रभुकर्तृकः अनुग्रहः कस्य अनुगस्य मुदे प्रीत्यै न भवति
sp004-000807_KS_12	अपि तु सर्वस्यापि इति काक्वा व्याख्येयम्
sp004-000808_KS_12	क्रमेणेति
sp004-000809_KS_12	ईश्वरेण महेश्वरेण क्रमेण अनुक्रमतः अन्येऽपि च समग्राः सुराः
sp004-000810_KS_12	सस्मितम् सप्रसादव्यञ्जकहासम् यथा तथा विलोकनेन सम्भाविताः आदृताः
sp004-000811_KS_12	अत एव तोषविशेषम् सन्तोषाधिक्यम् आप्ताः प्राप्ताः सन्तः
sp004-000812_KS_12	तस्य प्रभोः दृग्गोचरे दृष्टिविषये उपाविशन् तस्थुः
sp004-000813_KS_12	यथा युगपदेव भगवान् सर्वान् अवलोकयेत् तथैव सर्वे तस्थुः इत्यर्थः
sp004-000814_KS_12	अथेति
sp004-000815_KS_12	अथ देवः हरः बलवैरी इन्द्रः सः मुख्यः येषु तथाभूतान् गीर्वाणवर्गान् देवसमूहान्
sp004-000816_KS_12	असुरेण तारकेण अभिभूतान् जितान् अत एव ध्वस्तश्रियः
sp004-000817_KS_12	नष्टलक्ष्मीकान् अत एव श्रान्तम् खिन्नम् मुखम् येषाम्
sp004-000818_KS_12	नष्टमुखतेजसः इत्यर्थः
sp004-000819_KS_12	अत एव कष्टनिवृत्त्यर्थम् कृतः अञ्जलिः यैः तान् अवेक्ष्य
sp004-000820_KS_12	दृष्ट्वा करुणया आर्द्रम् स्निग्धम् चेतः यस्य तथा भूतः सन् आहा उवाच
sp004-000821_KS_12	अहो इति
sp004-000822_KS_12	अहोशब्दः अत्र हेशब्दपर्यायः
sp004-000823_KS_12	हे दिवौकसः देवाः
sp004-000824_KS_12	अनन्तपराक्रमाणाम् आपारविक्रमाणाम्
sp004-000825_KS_12	तथा वीरान् वृणते अभिलषन्ति
sp004-000826_KS_12	वीरहस्तजिगमिषाशालीनि इत्यर्थः
sp004-000827_KS_12	एवम् भूतानि आयुधानि येषाम् तथाभूतानाम् वः युष्माकम् मुखानि हिमस्य
sp004-000828_KS_12	यत् उदम् उदकम् तस्य यो बिन्दुः तेन ग्लपितस्य क्षीणहर्षीकृतस्य
sp004-000829_KS_12	उदकस्य उदः सञ्ज्ञायाम् इत्युदादेशः
sp004-000830_KS_12	तथाभूतस्य पद्मस्य दैन्यम् दीनताम् किम् कुतः दधते बिभ्रति
sp004-000831_KS_12	यूयम् कुतः कारणतः
sp004-000832_KS_12	भ्रष्टलक्ष्मीकाः इति प्रश्नाशयः
sp004-000833_KS_12	स्वर्गौकसः इति
sp004-000834_KS_12	हे स्वर्गौकसः स्वपुण्यराशौ स्वर्गप्राप्तिनिमित्तपुण्यव्रजे सुतराम् महत्तमेऽपि
sp004-000835_KS_12	अक्षयेऽपि इत्यर्थः
sp004-000836_KS_12	किम् कुतः स्वर्गुपरिच्युताः स्वस्थानभ्रष्टाः
sp004-000837_KS_12	भ्रंशे किम् कारणम् इति प्रश्नाशयः
sp004-000838_KS_12	अथ च आश्वासयति
sp004-000839_KS_12	एते यूयम् चिरोढम् बहुकालम् ऊढम् निजाधिपत्यस्य
sp004-000840_KS_12	स्वीयस्वामितायाः चिह्नम् छत्रचामरादि तु न परित्यजध्वम् मा परित्यजत
sp004-000841_KS_12	विध्यर्थे लोट्
sp004-000842_KS_12	त्यजध्वम् इत्यात्मनेपदम् चिन्त्यम्
sp004-000843_KS_12	दिवौकस इति
sp004-000844_KS_12	हे दिवौकसः महान्तः अत एव मानभृतः मनस्विनः यूयम् कुतः कारणतः कारणात्
sp004-000845_KS_12	देवगृहम् स्वर्गम् विहाय परित्यज्य मनुष्यसाधारणताम् मानवसाम्यम् अवाप्ताः सन्तः महीतले चरध्वम्
sp004-000846_KS_12	सम्प्रश्ने लोट्
sp004-000847_KS_12	अत्रापि आत्मनेपदम् चिन्त्यम्
sp004-000848_KS_12	अनन्येति
sp004-000849_KS_12	हे देवाः अन्यसाधारणेन अन्यदीयदेशतुल्यत्वेन सिद्धम् साधितम्
sp004-000850_KS_12	रचितम् इत्यर्थः
sp004-000851_KS_12	तन्न भवतीति तथोक्तम् अत एव निकामम् बहु रम्यम् मनोहरम् उच्चैः महत्
sp004-000852_KS_12	तत् प्रसिद्धम् दैवतम् धाम स्वर्गम् अकस्मात् सहसैव कस्माद्धेतोः भवद्भ्यः अपचारात्
sp004-000853_KS_12	पापाद्धेतोः चिरार्जितम् बहुकालेन सम्पादितम् पुण्यमिव निरगात् निर्गतम्
sp004-000854_KS_12	तुह्माम्पासून स्थल कसेम् जातेम् जहालेम् इति लोकोक्तिरीतिः अनुसन्धेया
sp004-000855_KS_12	दिवौकस इति
sp004-000856_KS_12	हे दिवौकसः हे आर्याः तथाविधम् तादृशम् अहार्यम् अनिर्वचनीयम् वः युष्माकम्
sp004-000857_KS_12	हृदयस्य मनसः धैर्यम् कस्माद्धेतोः भीष्मेण यः अतितापादिः सन्तापादिः
sp004-000858_KS_12	तस्य वशात् हेतोः अगाधस्य जलाशयस्य अम्भः इव
sp004-000859_KS_12	अगात् अनशत्
sp004-000860_KS_12	अन्यत्र शुष्यति इत्यर्थः
sp004-000861_KS_12	धैर्यम् न हेयम् इति भावः
sp004-000862_KS_12	सुरा इति
sp004-000863_KS_12	हे सुराः तत् तस्मात् आतुराणाम् अत एव समम् सह समीयुषाम् आगतानाम्
sp004-000864_KS_12	तथा सुराधीशपुरः सराणाम् इन्द्रप्रमुखानाम् वः युष्माकम् लोकत्रयजित्वरात्
sp004-000865_KS_12	त्रैलोक्यजेतुः तारकतः तारकसञ्ज्ञकात् महासुरात् विरुद्धम् वैरम् किम्
sp004-000866_KS_12	सः भवताम् वैरी किम् इति प्रश्नः
sp004-000867_KS_12	ब्रूत वदत
sp004-000868_KS_12	पराभवमिति
sp004-000869_KS_12	भो देवाः
sp004-000870_KS_12	तस्य महासुरस्य तारकस्य तत्कर्तृकम्
sp004-000871_KS_12	कर्तृकर्मणोः कृति इति कर्तरि षष्ठी
sp004-000872_KS_12	पराभवम् पराजयम्
sp004-000873_KS_12	अर्थात् यौष्माकीणम् इत्यर्थः
sp004-000874_KS_12	निषेद्धुम् निवारयितुम् अहमेक एव अलम्भविष्णुः
sp004-000875_KS_12	समर्थः अस्मि इत्यर्थः
sp004-000876_KS_12	तथा हि
sp004-000877_KS_12	वनानाम् सम्बन्धिनीम् दावानलस्य दावानलकर्तृकः यः प्लोषः दाहः स एव विपत्तिः
sp004-000878_KS_12	ताम् महाम्बुदात् महतः मेघात् स एव विपत्तिः ताम् महाम्बुदात् महतः मेघात् अन्यः अपरः
sp004-000879_KS_12	अन्यारात् इत्यादिना पञ्चमी
sp004-000880_KS_12	हरते किम्
sp004-000881_KS_12	अपि तु नैव इति काक्वा व्याख्येयम्
sp004-000882_KS_12	इतीति
sp004-000883_KS_12	मन्मथमर्दनेन महेश्वरेण इति इत्थम् ईरिते उक्ते सति
sp004-000884_KS_12	सुरेन्द्रप्रमुखाः सुराः देवाः आश्वसन्तः विश्वसन्तः सन्तः
sp004-000885_KS_12	उज्जीवन्तः इति यावत्
sp004-000886_KS_12	सान्द्राणि सघनानि यानि प्रमोदाश्रूणि
sp004-000887_KS_12	आनन्दबाष्पाणि तैः तरङ्गितेषु तरङ्गयुक्तेषु मुखेषु सत्वरम् शीघ्रम्
sp004-000888_KS_12	महेश्वरवाक्यस्य आत्यानन्दहेतुत्वात् शैघ्र्यम्
sp004-000889_KS_12	श्रियम् शोभाम् दधुः बभ्रुः
sp004-000890_KS_12	तत इति
sp004-000891_KS_12	ततः अनन्तरम् गिरीशस्य हरस्य गिराम् वाचाम् विरामे सति
sp004-000892_KS_12	लब्धे प्राप्ते अवसरे समये सुरेन्द्रः इन्द्रः जगाद उवाच
sp004-000893_KS_12	तथा हि
sp004-000894_KS_12	अवसरे काले प्रयुक्ताः प्रेरिताः
sp004-000895_KS_12	उक्ताः इति यावत्
sp004-000896_KS_12	वाचः गिरः फलेन आविष्टः पूर्णः यः महोदयः महर्द्धिः तस्मै तदर्थम् भवन्ति ध्रुवम्
sp004-000897_KS_12	क्रियाग्रहणात् सम्प्रदानत्वम्
sp004-000898_KS_12	तादर्थ्ये वा चतुर्थी
sp004-000899_KS_12	ज्ञानेति
sp004-000900_KS_12	हे सर्वज्ञ
sp004-000901_KS_12	तमोपहेन आज्ञानहन्त्रा अविनश्वरेण अक्षयेण अस्खलितप्रभेण अस्खलितकान्तिना
sp004-000902_KS_12	अनेन विशेषणेन अमन्दकान्तित्वम् हि बोद्धव्यम्
sp004-000903_KS_12	अतः न पौनरुक्त्यम्
sp004-000904_KS_12	तथाभूतेन ज्ञानप्रदीपेन आत्मज्ञानरूपदीपकेन
sp004-000905_KS_12	भूतम् व्यतीतम् भवत् वर्तमानम् भावि भविष्यच्च यत्किञ्चित् तत्सर्वमेव तव गोचरम् ज्ञानविषयम्
sp004-000906_KS_12	अस्तीत्यर्थः
sp004-000907_KS_12	आत्मज्ञानेन त्रैकालिकस्यापि कर्मादिकस्य ज्ञाता असि इति भावः
sp004-000908_KS_12	दुर्वारेति
sp004-000909_KS_12	हे भगवन् दुर्वारः दुर्धर्षणीयः यः दोः उद्यमः भुजदण्डबलम्
sp004-000910_KS_12	तेन कारणेन दुःसहेन अत एव अमराणाम् देवानाम् घस्मरेण वधकेन
sp004-000911_KS_12	घस्मरो वधकेऽपि च इति मेदिनी
sp004-000912_KS_12	सृघस्यदः क्मरच् इति क्मरच्प्रत्ययः
sp004-000913_KS_12	ईशताम् स्वर्गाधीशताम् आप्तवता तारकेण अमी वयम् दिवः स्वर्गसकाशात्
sp004-000914_KS_12	यत् निरस्ताः निष्क्रामिताः तन्न वेत्सि किम्
sp004-000915_KS_12	अपितु वेत्स्येव
sp004-000916_KS_12	वद
sp004-000917_KS_12	वाक्यार्थः कर्म
sp004-000918_KS_12	विधेरिति
sp004-000919_KS_12	हे भगवन् सः तारकः विधेः ब्रह्मणः सकाशात्
sp004-000920_KS_12	अमोघम् सफलम् वरप्रसादम् अभिलाषानुग्रहम्
sp004-000921_KS_12	वरोऽभिलषिते वरे इति मेदिनी
sp004-000922_KS_12	आसाद्य प्राप्य सद्यः सहसैव दोर्दण्डाभ्याम् भुजदण्डाभ्याम् चण्डः प्रचण्डः
sp004-000923_KS_12	दुर्जय इति यावत्
sp004-000924_KS_12	अत एव त्रिजगतः जिगीषुः जेता सन्
sp004-000925_KS_12	अहकप्रमुख्यान् अहम् प्रमुखः ज्येष्ठः येषु तथाभूतान् अशेषान् सर्वान् सुरान्
sp004-000926_KS_12	तृणाय तृणम् मनुते मन्यते
sp004-000927_KS_12	मन्यकर्मण्यनादरे विभाषाप्राणिषु इति चतुर्थी
sp004-000928_KS_12	सविकरणग्रहणात् तनोतियोगे चिन्त्या
sp004-000929_KS_12	स्तुत्येति
sp004-000930_KS_12	हे भगवन् पुरा पूर्वम् अस्माभिः स्तुत्या श्लाघया उपासितेन
sp004-000931_KS_12	अनुकूलितेन पितामहेन ब्रह्मणा नः अस्मान् हे देवाः
sp004-000932_KS_12	संयति सङ्गरे स्मरारातिसुतः शाङ्करिः सेनापतिः सेनानीः सन्
sp004-000933_KS_12	एतम् दैत्यम् पुरः अग्रे निहन्ति
sp004-000934_KS_12	निहनिष्यति इत्यर्थः
sp004-000935_KS_12	यावत्पुरानिपातयोः लट् इति निरूपितम् कथितम्
sp004-000936_KS_12	अहो इति
sp004-000937_KS_12	अहो भगवन् ततः पितामहनिरूपणादनन्तरम्
sp004-000938_KS_12	अद्य यावत् अद्यपर्यन्तम् अमी त्रिदिवौकसः देवाः सुदुःसहाम्
sp004-000939_KS_12	ईषद्दुःसुषु इति खल्
sp004-000940_KS_12	तस्य तत्कर्तृकाम् पराभवेन निमित्तेन आर्तिम् पीडाम् हृदन्ते मनोमध्ये
sp004-000941_KS_12	शल्यम् तद्वत् दुःसहम् आज्ञायाः अनुशासनस्य भारम् वहत
sp004-000942_KS_12	इत्यादिकस्य निवेशम् स्थापनम् विषेहिरे असहन्त
sp004-000943_KS_12	हन्तेति दुःखे
sp004-000944_KS_12	निदाघेति
sp004-000945_KS_12	हे भगवन् त्वम् स्वयमेव निदाघे ग्रीष्मे यद्धाम सौरम् तेजः तेन यः क्लमः
sp004-000946_KS_12	खेदः दाहलक्षणः तेन विक्लवानाम् मलिनानाम् औषधीनाम् सुतराम् नन्दनम् आनन्दकारिणम्
sp004-000947_KS_12	नवीनम् आषाढीयम् अम्भोदमिव नः अस्माकम् नन्दनम् आनन्दकारिणम्
sp004-000948_KS_12	तथा सेनान्यम् सेनाधिपतिम् एतम् पुरोवर्तिनम् आत्मनः नन्दनम् पुत्रम्
sp004-000949_KS_12	नन्द्यादित्वत् ल्युः
sp004-000950_KS_12	युवोः इत्यनादेशः
sp004-000951_KS_12	आदिश अनुशाधि
sp004-000952_KS_12	प्रार्थनायाम् लोट्
sp004-000953_KS_12	अस्मत्कार्यम् कर्तुमिति शेषः
sp004-000954_KS_12	त्रैलोक्येति
sp004-000955_KS_12	यः भवन्नन्दनः त्रैलोक्यस्य लक्ष्म्याः हृदये एकम् अद्वितीयम् शल्यम् तद्वत् दुर्धर्षम्
sp004-000956_KS_12	तम् महासुरम् तारकम् युधि सङ्गरे एषाम् अस्माकम् पुरतः अग्रे भवन्सन्
sp004-000957_KS_12	अग्रेभूत्वा इत्यर्थः
sp004-000958_KS_12	समूलम् सकुटुम्बपरिवारम् उत्खाय निहत्य दुःखापहारम् दुःखविनाशम् विधत्ते कुरुते
sp004-000959_KS_12	त्वन्नन्दनम् विना अस्माकम् दुःखसमूहः केन निवार्यते इति भावः
sp004-000960_KS_12	महाहव इति
sp004-000961_KS_12	हे नाथ महाहवे महति सङ्ग्रामे अस्य पुरोवर्तिनः तव सूनोः पुत्रस्य शितैः तीक्ष्णैः
sp004-000962_KS_12	शस्त्रैः करवालादिभिः कृत्तशिरोधराणाम् कर्तितग्रीवाणाम् महासुराणाम् दैत्यानाम् तारकपक्षाश्रयिणाम्
sp004-000963_KS_12	रमणीनाम् विलापैः वैधव्यप्रयुक्तप्रलापैः एताः दश दिशः मुखरीभवन्तु वावदूका भवन्तु
sp004-000964_KS_12	मुखरो वावदूकेऽपि इति मेदिनी
sp004-000965_KS_12	स्वमुखकुञ्जेभ्यः रः इति रप्रत्ययः
sp004-000966_KS_12	महेति
sp004-000967_KS_12	हे भगवन् तत्र असुरे तारके तव आत्मजेन पुत्रेण महती या रणक्षोणिः
sp004-000968_KS_12	सङ्ग्रामभूमिः तत्र ये पशवः क्रोष्ट्र्यादयः तेषाम् उपहारीकृते उपदीकृते सति
sp004-000969_KS_12	उपहारश्चोपदायाम् इति मेदिनी
sp004-000970_KS_12	एष सुरलोकः बन्दिः बन्धनागारम् तत्र स्थितानाम् सुदृशाम्
sp004-000971_KS_12	स्वरमणीनाम् वेणीप्रमोक्षम् वेणीमोचनम् करोतु
sp004-000972_KS_12	इत्थमिति
sp004-000973_KS_12	सुरेन्द्रे महेन्द्रे इत्थम् वदति सति सुरारिः तारकः तस्य दुश्चेष्टितम्
sp004-000974_KS_12	अपराधजनकः चेष्टाविशेषः तेन हेतुना जातरोषः उत्पन्न अमर्षः
sp004-000975_KS_12	स्मरारिः भूतानाम् अधिपतिः हरः
sp004-000976_KS_12	तेषु त्रिदशेषु कृतानुकम्पः विहितदयः सन्
sp004-000977_KS_12	कृपा दयानुकम्पा स्यात् इत्यमरः
sp004-000978_KS_12	भूयोपि पुनरपि बभाषे उवाच
sp004-000979_KS_12	अहो इति
sp004-000980_KS_12	अहो अहो इति सम्बोधने
sp004-000981_KS_12	सम्भ्रमे द्विरुक्तिः
sp004-000982_KS_12	हे देवगणाः सुरेन्द्रमुख्याः पुरन्दरप्रधानाः एते यूयम् मम वचनम् शृणुद्ध्वम् शृणुत
sp004-000983_KS_12	तदेव सार्धद्वय्या आह
sp004-000984_KS_12	एष शङ्करः देवः सुताद्यैः पुत्रप्रभृतिभिः
sp004-000985_KS_12	पुत्रपौत्रादिभिः इत्यर्थः
sp004-000986_KS_12	भवताम् युष्माकम् कार्याय कार्यम् कर्तुम् इत्यर्थः
sp004-000987_KS_12	क्रियार्थ इत्यादिना चतुर्थी
sp004-000988_KS_12	सज्जः सिद्धः विचेष्टते
sp004-000989_KS_12	वर्तते इत्यर्थः
sp004-000990_KS_12	मम पुत्रपौत्रजनकतायामपि भवत्कार्यमेव बीजम् इति भावः
sp004-000991_KS_12	पुरेति
sp004-000992_KS_12	हे देवाः पुरा पूर्वम् नियतात्मनापि योगिनापि मया गिरीन्द्रपुत्र्या अयम् प्रतिग्रहः आदानम्
sp004-000993_KS_12	परिणयनम् इत्यर्थः
sp004-000994_KS_12	यदकारि कृतः
sp004-000995_KS_12	तत्र एष हेतुः निमित्तम्
sp004-000996_KS_12	खलु निश्चितम्
sp004-000997_KS_12	यत् यस्मात् एष शत्रुः तारकसञ्ज्ञकः तद्भवेन पार्वतीजन्मना वीरेण वध्यते अन्यते
sp004-000998_KS_12	अतः तद्भवार्थम् पार्वतीपरिग्रहः कृतः इति भावः
sp004-000999_KS_12	अतः अहम् भवताम् उपालम्भपात्रम् न इति श्लोकतात्पर्यम्
sp004-001000_KS_12	अत्रेति
sp004-001001_KS_12	तत् तस्मात् अमी भवन्तः अत्र भवत्कार्ये उपपन्नम् युक्तम्
sp004-001002_KS_12	योग्यम् इत्यर्थः
sp004-001003_KS_12	तथाभूतम् एनम् कुमारम् पृतनापतित्वे सैनापत्ये नियुज्य नियुक्तम् कृत्वा शत्रुम् तारकम् निघ्नन्तु
sp004-001004_KS_12	एतत्साहाय्येन भवन्तः तारकम् मारयन्तु इति भावः
sp004-001005_KS_12	अतः एष इन्द्रः सुरेन्द्रः सुरैः सह भूयोऽपि पुनरपि सुरलोकम् स्वर्गम् भुनक्तु पालयतु
sp004-001006_KS_12	आशिषि लोट्
sp004-001007_KS_12	इतीति
sp004-001008_KS_12	शङ्करः शङ्करसञ्ज्ञकः भगवान् इति पूर्वोक्तम् उदीर्य उच्चार्य
sp004-001009_KS_12	घोरः भीमः घोरम् भीमम् भयानकम् इत्यमरः
sp004-001010_KS_12	यः सङ्गरः सङ्ग्रामः स एव महेत्सवः महान् आनन्दः
sp004-001011_KS_12	तत्र उत्सुकम् उत्कण्ठितम् अत एव नन्दनम् आनन्दकरम्
sp004-001012_KS_12	नन्दिग्रहि इति ल्युः
sp004-001013_KS_12	तम् आत्मजम् कुमारम् हे पुत्र संयति सङ्ग्रामे देवानाम् इन्द्रादीनाम् विद्विषम् विशेषेण द्वेष्टारम् तारकम् जहि
sp004-001014_KS_12	हन्तेर्जः इति हनः जादेशः
sp004-001015_KS_12	इति निजगाद उक्तवान् हि
sp004-001016_KS_12	रथोद्धतावृत्तम्
sp004-001017_KS_12	शासनमिति
sp004-001018_KS_12	सः कुमारः कार्त्तिकेयः पशुपतेः पितुः हरस्य शासनम् आज्ञाम्
sp004-001019_KS_12	अवनतेन नम्रीकृतेन शिरसा स्वीचकार अङ्गीचकार इत्यर्थः
sp004-001020_KS_12	कृभ्वस्तियोगे इति च्विः
sp004-001021_KS_12	अस्य च्वौ इति इकारः
sp004-001022_KS_12	च्वौ च इति दीर्घः
sp004-001023_KS_12	तथाहि
sp004-001024_KS_12	सर्वथैव सर्वप्रकारेणैव पितृभक्तौ जनकश्रद्धायाम् रतानाम् सक्तानाम् खलु एषः एव परमो धर्मः
sp004-001025_KS_12	यत् आज्ञाम् झटित्येव स्वीकृर्वन्तीति
sp004-001026_KS_12	स्वागता वृत्तम्
sp004-001027_KS_12	असुरेति
sp004-001028_KS_12	विबुधेश्वरे सकलदेवस्वामिनि पशुपतौ हरे
sp004-001029_KS_12	असुरस्य तारकस्य यः युद्धविधिः सङ्ग्रामकरणम् तत्र
sp004-001030_KS_12	उक्तम् इति शेषः
sp004-001031_KS_12	तम् आत्मजम् पुत्रम् इति वदति सति
sp004-001032_KS_12	गिरिजया पार्वत्या मुमुदे प्रसेदे
sp004-001033_KS_12	तथा हि खलु निश्चये
sp004-001034_KS_12	सुतविक्रमे पुत्रपराक्रमे सति का वीरसूः वीरप्रसूतिः स्त्री न नन्दति
sp004-001035_KS_12	अपि तु सर्वापि नन्दति इत्यर्थः
sp004-001036_KS_12	पुत्रविषये पराक्रमसत्तैव परमम् उत्कारणम् वीरसूनाम् भवति इति भावः
sp004-001037_KS_12	द्रुतविलम्बितम् वृत्तम् द्रुतविलम्बितमाह नभौ भरौ इति लक्षणात्
sp004-001038_KS_12	सुरेति
sp004-001039_KS_12	सुराणाम् परिवृढः परिशास्ता इन्द्रः
sp004-001040_KS_12	वृहू हिंसायाम्
sp004-001041_KS_12	कर्तरि क्तः
sp004-001042_KS_12	प्रौढम् अतिशयम् वीरम् पराक्रमशालिनम् बलवान् यः अमरारातिः तारकासुरः तस्य स्त्रीणाम्
sp004-001043_KS_12	दृगञ्जनस्य दृष्टिकज्जलस्य भञ्जनम् भञ्जकम्
sp004-001044_KS_12	कर्तरि ल्युट्
sp004-001045_KS_12	मृतभर्तृकतया कज्जलधारणस्य अनुचितत्वात् इति भावः
sp004-001046_KS_12	अत एव
sp004-001047_KS_12	जगद्भ्यः अभयदम् अभयदातारम् उमापतेः हरस्य
sp004-001048_KS_12	कुमारम् पुत्रम् प्राप्य सद्यः सहसा प्रमोदे प्रकृष्टोन्मोदे परः आसक्तः अभवत् जातः
sp004-001049_KS_12	तथा हि
sp004-001050_KS_12	अभिमते मनोरथे
sp004-001051_KS_12	पूर्णे सति मुदा प्रीत्या निमित्तेन को वा न माद्यति
sp004-001052_KS_12	अपि तु सर्व एव उन्मत्तो भवति इत्यर्थः
sp004-001053_KS_12	अत्र सामान्येन विशेषसमर्थनरूपः अर्थान्तरन्यासह अलङ्कारः
sp004-001054_KS_12	इदम् हरिणीछन्दः
sp004-001055_KS_12	रसयुगहयैर्न्सौ म्नौ लो गो यदा हरिणी तदा इति लक्षणात्
sp004-001056_KS_12	इति श्रीपर्वणीकरोपनामक श्रीलक्ष्मणभट्टात्मज सतीगर्भसम्भव श्रीसीतारामकविविरचितया सञ्जीविनीसमाख्यया व्याख्यया समेतः
sp004-001057_KS_12	श्रीकालिदाससकृतौ कुमारसम्भवे महाकाव्ये कुमारसैनापत्यवर्णनम् नाम द्वादशः सर्गः
sp004-001058_KS_15	सेनापतिम् इति
sp004-001059_KS_15	बलस्य बलनामकराक्षसस्य शात्रवः शत्रुरेव शात्रवः
sp004-001060_KS_15	प्रज्ञादित्वात् स्वार्थे अण्
sp004-001061_KS_15	इन्द्रः
sp004-001062_KS_15	सेनापतिम् पृतनाधिपम्
sp004-001063_KS_15	अन्धकद्विषः हरस्य नन्दनम् पुत्रम् कार्तिकेयम्
sp004-001064_KS_15	पुरस्कृत्य अग्रे कृत्वा सैन्यैः सह युधे युद्धाय
sp004-001065_KS_15	युद्धम् कर्तुमिति यावत्
sp004-001066_KS_15	क्रियार्थ इत्यादिना चतुर्थी
sp004-001067_KS_15	उपैति आयाति
sp004-001068_KS_15	इत्येवम्भूता हृदयप्रकम्पिनी हृदयम् वेपयन्ती किंवदन्ती जनश्रुतिः
sp004-001069_KS_15	किंवदन्ती जनश्रुतिः इत्यमरः
sp004-001070_KS_15	सुरद्विषाम् दैत्यानाम् तारकनगरनिवासिनाम् पुरः अग्रे अभूत्
sp004-001071_KS_15	सर्गेस्मिन् इन्द्रवंश उपजाती वृत्ते
sp004-001072_KS_15	चमूप्रभुम् इति
sp004-001073_KS_15	महासुराः तारकनगरनिवासिनः दैत्याः विजयश्रिया विजयलक्ष्म्या श्रितम् सेवितम्
sp004-001074_KS_15	एतेन अस्य कादाचित्कोऽपि पराभवः न भवतीति ध्वनितम्
sp004-001075_KS_15	अत एव चमूप्रभुम् सेनाधिपम् मन्मथमर्दनस्य शिवस्य आत्मजम्
sp004-001076_KS_15	अनेन यदीयः पिता सकलभुवनजेतुः मकरध्वजस्यापि प्लोषिता
sp004-001077_KS_15	अतः अस्य किम् वक्तव्यम्
sp004-001078_KS_15	कार्यम् निदानाद्धि गुणान् अधीते
sp004-001079_KS_15	प्रवर्तितो दीप इव प्रदीपात् इत्यादिन्यायेन तारकेणापि अयम् दुर्जेयः इति ध्वनितम्
sp004-001080_KS_15	तम् कार्तिकेयम् विजित्वरीभिः जयशीलाभिः
sp004-001081_KS_15	जयतेः इण्नश्जिसर्तिभ्यः क्वरप् इति क्वरपि परे
sp004-001082_KS_15	ह्रस्वस्य पिति इति तुकि कृते टिड्ढाणञ् इत्यनेन ङीप्
sp004-001083_KS_15	सुराणाम् देवानाम् पृतनाभिः सेनाभिः सः आगतम् आयातम्
sp004-001084_KS_15	श्रुत्वा चिरम् बहुकालपर्यन्तम् चित्ते मनसि चुक्षुभिरे सञ्चेलुः
sp004-001085_KS_15	बिभ्युरित्यर्थः
sp004-001086_KS_15	क्षुभ सञ्चलने कर्तरि लिट्
sp004-001087_KS_15	अत्र वाच्यापेक्षया व्यङ्ग्यार्थस्य अधिकचमत्कृतिजनकत्वात् ध्वनिः
sp004-001088_KS_15	समेत्येति
sp004-001089_KS_15	दैत्याधिपतेः तारकस्य पुरे नगरे स्थिताः ते महासुराः समेत्य समुदित्य
sp004-001090_KS_15	सङ्घीभूय इति यावत्
sp004-001091_KS_15	तथा किरीटेषु मुकुटेषु बद्धः अञ्जलिः यैः तथा सन्तः
sp004-001092_KS_15	प्रणम्य युयुत्सुना योद्धुम् इच्छुना मन्मथशत्रोः
sp004-001093_KS_15	शिवस्य सूनुना पुत्रेण कुमारेण सह आगतम् जम्भजितम् इन्द्रम् न्यवेदयन्
sp004-001094_KS_15	शशम्भुपुत्रः महेन्द्रः आगतः इति निवेदितवन्तः इत्यर्थः
sp004-001095_KS_15	दासीकृतेति
sp004-001096_KS_15	दासीकृतम् भृत्यीकृतम्
sp004-001097_KS_15	दासो भृत्ये च शूद्रे च इति मेदिनी
sp004-001098_KS_15	अशेषजगत्त्रयम् समस्तलोकत्रितयम् येन तथाभूतम् माम् शचीपतिः इन्द्रः
sp004-001099_KS_15	कतिशः कतिवारम् युद्धे न जिगाय जयति स्म
sp004-001100_KS_15	अपि तु अनेकवारम् जिगाय इति काकुः
sp004-001101_KS_15	जयनिषेधस्य काक्वाश्रितत्वात् जयनिषेध एव ध्वन्यते
sp004-001102_KS_15	साम्प्रतम् वर्तमानकाले गिरीशपुत्रस्य कुमारस्य बलेन वीर्येण तदाश्रयेण इत्यर्थः
sp004-001103_KS_15	ध्रुवम् निश्चयेन विजेता विजेष्येते इति सः तारकः काकुतः
sp004-001104_KS_15	काक्व अहसत् जहास
sp004-001105_KS_15	कदाचिदपि न विजेष्यते इति ध्वन्यते
sp004-001106_KS_15	तत इति
sp004-001107_KS_15	ततः अनन्तरम् क्रुधा क्रोधेन निमित्तेन विस्फुरितः उच्छ्वसितः अधरः अनूर्ध्वः ओष्ठः यस्य
sp004-001108_KS_15	प्रसिद्धम् चैतत् यत् क्रोधवशात् अधरविस्फुरणम्
sp004-001109_KS_15	तथा अधरः हीनः
sp004-001110_KS_15	नीच इति यावत्
sp004-001111_KS_15	अधरस्तु पुमानोष्ठे हीने अनूर्ध्वम् च वाच्यवत् इति मेदिनी
sp004-001112_KS_15	विस्फुरिताधरश्च असौ अधरश्चेति विशेषणसमासः
sp004-001113_KS_15	तथा त्रिलोक्याः जय एव केलिः क्रीडा
sp004-001114_KS_15	तस्याम् लालसा इच्छा यस्य
sp004-001115_KS_15	अनायासेनैव त्रिलोकीम् जेष्यामि इत्यभिमानवान् इत्यर्थः
sp004-001116_KS_15	एवम्भूतः सः तारकः असुरः दर्पिताः सञ्जातदर्पाः तथा दोर्बलेन
sp004-001117_KS_15	भुजबलेन उद्धतान् प्रगल्भान् सेनापतीन् सेनाधिपान् युधे युद्धाय
sp004-001118_KS_15	युद्धम् कर्तुम् इत्यर्थः
sp004-001119_KS_15	सन्नहनार्थम् सन्नद्धीभवनार्थम् च आदिशत् आजज्ञे
sp004-001120_KS_15	युद्धे इति पाठे युद्धे विषये त्रिलोकीजयकेलि लालासः इत्यन्वयितव्यम्
sp004-001121_KS_15	महेति
sp004-001122_KS_15	उदायुधाः उद्धृतानि आयुधानि शस्त्राणि यैः एवम्भूताः
sp004-001123_KS_15	महाचमूनाम् महतीनाम् सेनानाम् अधिपाः स्वामिनः सद्यः त्वरितम् सुतराम् सन्नह्य
sp004-001124_KS_15	सन्नद्धाः भूत्वा विनम्राः ये क्षितिपालाः राजानः तैः सङ्कुले व्याप्ते
sp004-001125_KS_15	तस्य तारकस्य यत् अङ्गनद्वारम् चत्वरप्रवेशद्वारम् तस्य वरः श्रेष्ठः यः प्रकोष्ठकः अन्तरम्
sp004-001126_KS_15	मध्यमिति यावत्
sp004-001127_KS_15	प्रकोष्ठो मणिबन्धे स्यात् कूर्परस्यान्तरेऽपि च
sp004-001128_KS_15	भूपकक्षान्तरेपि स्यात् इति मेदिनी
sp004-001129_KS_15	तत्र समन्ततः सर्वतः तस्थुः
sp004-001130_KS_15	नृपम् प्रतीक्षमाणाः इति शेषः
sp004-001131_KS_15	समन्ततस्तु परितः सर्वतो विष्वगित्यपि इत्यमरः
sp004-001132_KS_15	स इति
sp004-001133_KS_15	सः राजा तारकः पुरः अग्रे द्वारपालेन प्रदर्शितान् कृतानतीन् बाहुवरान्
sp004-001134_KS_15	बाहवः वराः श्रेष्ठाः येषाम् तथोक्तान् अधिष्ठितान्
sp004-001135_KS_15	द्वारे इति शेषः
sp004-001136_KS_15	महाहवरूपिणः अम्भोधेः समुद्रस्य विधूनने कम्पने उद्धतान् प्रगल्भान्
sp004-001137_KS_15	महावीरान् इत्यर्थः
sp004-001138_KS_15	सङ्ग्रामाभ्यागमाहवाः इत्यमरः
sp004-001139_KS_15	बहून् पृतनाधिपान् सेनापतीन् ददर्श दृष्टवान्
sp004-001140_KS_15	अदभ्रम् बहुलम् बहु इत्यमरः
sp004-001141_KS_15	बलीति
sp004-001142_KS_15	अथ अनन्तरम् बली वीर्यवान् सः तारकः बलारातेः इन्द्रस्य सम्बन्धिनः बलस्य सैन्यस्य
sp004-001143_KS_15	बलम् गन्धरसे रूपे स्थामनि स्थौल्यसैन्ययोः इति मेदिनी
sp004-001144_KS_15	अतिशातनम् तनूकर्तारम्
sp004-001145_KS_15	हन्तारम् इत्यर्थः
sp004-001146_KS_15	दिग्दन्तिनाम् ऐरावतादीनाम् नादद्रवयोः घोषमदयोः
sp004-001147_KS_15	नाशनः नाशकः स्वनः घोषः यस्य तम्
sp004-001148_KS_15	यदीयघोषवशात् दिग्दन्तिनोऽपि तूष्णीम् शुष्कमदाश्च भवन्ति इति भावः
sp004-001149_KS_15	महीधरेषु पर्वतेषु अम्भोधिषु च नवारितक्रमम् अनिवारितसञ्चारम्
sp004-001150_KS_15	न शब्देन सह सुप्सुपा इति समासः
sp004-001151_KS_15	घोरम् भीमम् रथम् अधिरुह्य ययौ जगाम
sp004-001152_KS_15	प्रतस्थे इति यावत्
sp004-001153_KS_15	युगेति
sp004-001154_KS_15	युगक्षये प्रलयकाले क्षुब्धः सञ्चलितः यः पयोधिः
sp004-001155_KS_15	समुद्रः तस्य निःस्वन इव निस्वनः यासाम्
sp004-001156_KS_15	प्रलयकालोद्वेलीभूत सागरसदृशघोरघोषाः इत्यर्थः
sp004-001157_KS_15	चलन्तीनाम् पताकानाम् वैजयन्तीनाम्
sp004-001158_KS_15	पताका वैजयन्त्याम् स्यात् सौभाग्ये नाटकाङ्कयोः इति मेदिनी
sp004-001159_KS_15	कुलेन समूहेन वारितातपाः दूरीकृतघर्माः धरायाः भूमेः रजोभिः ग्रस्ताः दिगन्तानि दिक्प्रान्तानि
sp004-001160_KS_15	भास्करस्य याभिः तथाभूताः पृतनाः सेनाः कर्त्र्यः
sp004-001161_KS_15	प्रयान्तम् प्रतिष्ठमानम् तम् पतिम् तारकासुरम् अन्वयुः अनुजग्मुरित्यर्थः
sp004-001162_KS_15	चमूरज इति
sp004-001163_KS_15	अभिसुरम् सुरसम्मुखम् प्रसर्पिणः प्रतिष्ठमानस्य महासुरस्य
sp004-001164_KS_15	तारकस्य सम्बन्धिनीनाम् चमूनाम् रजः रेणुः
sp004-001165_KS_15	दिगन्तदन्तिनाम् ऐरावतादीनाम् सितेषु शुभ्रेषु दन्तप्रकाण्डेषु
sp004-001166_KS_15	दन्तरूपासु शाखासु इत्यर्थः
sp004-001167_KS_15	प्रकाण्डो न स्त्री विटपे मूलशाखान्तरे तयोः इति मेदिनी
sp004-001168_KS_15	शुभ्रताम् पाण्डुताम् दानाम्बुना मदजलेन घनेषु सघनेषु कुम्भेषु मूर्धान्तरेषु
sp004-001169_KS_15	गण्डस्थलेषु इति यावत्
sp004-001170_KS_15	कुम्भो राश्यन्तरे हस्तिमूर्धान्ते राक्षसान्तरे इति मेदिनी
sp004-001171_KS_15	पङ्कताम् कर्दमताम्
sp004-001172_KS_15	पङ्कोऽस्त्री कर्दमे पापे इति मेदिनी
sp004-001173_KS_15	प्राप
sp004-001174_KS_15	धवलिमाश्रयीभूतसम्बन्धेन युक्तम् हि धवलत्वम् इति भावः
sp004-001175_KS_15	अन्यत्स्फुटम्
sp004-001176_KS_15	महीभृतामिति
sp004-001177_KS_15	महीभृताम् पर्वतानाम् सम्बन्धिनः ये कन्दराः दर्यः
sp004-001178_KS_15	दरी तु कन्दरो वा स्त्री इत्यमरः
sp004-001179_KS_15	तेषाम् दारणे स्फोटने उल्बणैः उद्भटैः
sp004-001180_KS_15	आत्मव्याप्तिवशात् स्फोटद्भिरिव भासमानैः इत्यर्थः
sp004-001181_KS_15	तथा घनैः दृढैः
sp004-001182_KS_15	कठोरैः इति यावत्
sp004-001183_KS_15	वनम् स्यात् कांस्यतालादिवाद्यमध्यमनृत्ययोः
sp004-001184_KS_15	ना मुस्तादौ घनाद्येषु विस्तारे लोहमुद्गरे
sp004-001185_KS_15	त्रिषु सान्द्रे दृढे च इति मेदिनी
sp004-001186_KS_15	तद्वाहिनीनाम् तारकसेनानाम् सम्बन्धिनः ये पटहाः आनकाः
sp004-001187_KS_15	पटहो ना समारम्भे आनके पुन्नपुंसकम् इति मेदिनी
sp004-001188_KS_15	तेषाम् स्वनैः कर्तृभिः उद्वेलिताः वेलाम् अतिक्रमिताः
sp004-001189_KS_15	महार्णवाः महान्तः समुद्राः चुक्षुभिरे सञ्चेलुः
sp004-001190_KS_15	पटहध्वनिजनितभयात् इति भावः
sp004-001191_KS_15	तथा नभःस्रवन्ती आकाशगङ्गा च सहसा अकस्मात् अभ्यवर्धत
sp004-001192_KS_15	अतिवेला बभूव इत्यर्थः
sp004-001193_KS_15	सुरारिनाथस्येति
sp004-001194_KS_15	तुमुलैः सङ्कुलैः तुमुलः कलिवृक्षे ना तुमुलम् रणसङ्कुले इति मेदिनी
sp004-001195_KS_15	सुरारिरेव नाथः राजा तस्य
sp004-001196_KS_15	यद्वा सुरारीणाम् नाथः राजा
sp004-001197_KS_15	तस्य सम्बन्धिनीनाम् महाचमूनाम् स्वनैः शब्दैः विगाह्यमानाः व्याप्यमाना सुरापगा मन्दाकिनी
sp004-001198_KS_15	अभ्युच्छ्रितैः अभ्युत्पतितैः वारिजैः वारिजानि कमलानि विद्यन्ते येषु तैः
sp004-001199_KS_15	कमलसहितैः इत्यर्थः
sp004-001200_KS_15	अर्शआदिभ्यः इत्यच्
sp004-001201_KS_15	ऊर्मिशतैः तरङ्गशतकैश्च
sp004-001202_KS_15	ऊर्मिशतैः तरङ्गशतैश्च
sp004-001203_KS_15	ऊर्मिशतैः तरङ्गशतैश्च भङ्गस्तरङ्ग ऊर्मिर्वा इत्यमरः
sp004-001204_KS_15	नाकनिकेतनावलीम् स्वर्गवेश्मपङ्क्तिम् अक्षालयत् ममार्ज
sp004-001205_KS_15	अथेति
sp004-001206_KS_15	अथ अनन्तरम् प्रयाणाभिमुखस्य प्रस्थानसम्मुखस्य नाकिनाम् देवानाम्
sp004-001207_KS_15	द्विषः वैरिणः तारकस्य पुरस्तात् अग्रे भो तारक
sp004-001208_KS_15	तव त्वत्कर्मकम्
sp004-001209_KS_15	अगाधः अतलस्पर्शः
sp004-001210_KS_15	अगाधमतलस्पर्शे त्रिषु श्वभ्रे नपुंसकम् इति मेदिनी
sp004-001211_KS_15	यः दुःखाम्बुधिः दुःखसमुद्रः तन्मध्ये मज्जनम् भविष्यति
sp004-001212_KS_15	इत्येवम् अशुभोपदेशिनी अशुभवादिनी उत्पातपरम्परा दुःशकुनपङ्क्तिः बभूव
sp004-001213_KS_15	आगामीति
sp004-001214_KS_15	घोरतरा अतिशयभयानका कुपक्षिणाम् गृध्रादीनाम् कपोतादीनाम् वा परम्परा
sp004-001215_KS_15	आगामि भविष्यत् यत् दैत्यस्य अशनकेलिः भोजनक्रीडा तत्काङ्क्षतीति तथाभूता
sp004-001216_KS_15	तथा सुरारिवाहिनीः तारकसेनाः उपर्युपरि
sp004-001217_KS_15	उपर्यध्यधसः सामीप्ये इति द्विर्भावः
sp004-001218_KS_15	तद्योगे द्वितीया
sp004-001219_KS_15	तदुक्तम् वामनेन उपर्यादिषु सामीप्ये द्विरुक्तेषु द्वितीयया इति
sp004-001220_KS_15	दिवारितातपा न निवारितधर्मा च सती व्योम्नि आकाशे पदम् स्थानम् दधौ धृतवती
sp004-001221_KS_15	अनेन पद्येन प्रयाणानौचित्यद्योतकम् उत्पातद्वयम् वर्णितम्
sp004-001222_KS_15	तथाहि
sp004-001223_KS_15	आकस्मिकोपरि वृत्तिः आतपानिवृत्तिश्च
sp004-001224_KS_15	तस्मात् सर्वथैव अस्य मरणम् भविष्यति इति सूच्यते
sp004-001225_KS_15	मुहुरिति
sp004-001226_KS_15	विभग्नाः त्रोटिताः आतपवारणसहिताः ध्वजाः येन
sp004-001227_KS_15	चलन्त्यः विसरन्त्यः याः धराधूलयः पृथिवीरजांसि
sp004-001228_KS_15	तासाम् कुलेन साधनीभूतेन आकुलानि व्याकुलीकृतानि ईक्षणानि लोकनेत्राणि येन
sp004-001229_KS_15	तथा भूतस्य कम्पितस्य
sp004-001230_KS_15	नभसि भ्रमितस्य इति यावत्
sp004-001231_KS_15	अश्वानाम् मातङ्गानाम् महारथानाम् च आकरस्य निकरस्य
sp004-001232_KS_15	आकरो निकरे रत्नस्थाने श्रेष्ठे च कथ्यते इति मेदिनी
sp004-001233_KS_15	अनवेक्षणम् अदर्शनम् येन
sp004-001234_KS_15	आच्छादितसकलसेनाङ्गः प्रभञ्जनः वायुः
sp004-001235_KS_15	पवमानप्रभञ्जनाः इत्यमरः
sp004-001236_KS_15	अभूत् उत्पन्नः
sp004-001237_KS_15	मुहुः प्रसभम् इत्यस्य विशेषणत्रयेऽपि सम्बन्धः
sp004-001238_KS_15	अयम् तृतीयः उत्पातः
sp004-001239_KS_15	सद्य इति
sp004-001240_KS_15	सद्यो विभिन्नम् तत्क्षणपतितम् यदञ्जनम् कज्जलम्
sp004-001241_KS_15	अञ्जनम् कज्जले चाक्तौ सौवीरे च रसान्तरे इति मेदिनी
sp004-001242_KS_15	तस्य पुञ्ज इव निकर इव तेजः धाम येषाम्
sp004-001243_KS_15	नूतनपातितकज्जलसमूहश्यामभासः इत्यर्थः
sp004-001244_KS_15	उच्चकैः महान्तः
sp004-001245_KS_15	विस्तीर्णाः इति यावत्
sp004-001246_KS_15	तथा भृशम् भयङ्कराकारभृतः
sp004-001247_KS_15	अतिभीषणस्वरूपधारिणः इत्यर्थः
sp004-001248_KS_15	महाभुजङ्गमाः महान्तः सर्पाः पुरः अग्रे विषाग्निम् गरलरूपम् अग्निम्
sp004-001249_KS_15	क्ष्वेडस्तु गरलम् विषम् इत्यमरः
sp004-001250_KS_15	विकिरन्तः विक्षिपन्तः सन्तः पथः सैन्यगन्तव्यमार्गान् अतीत्य
sp004-001251_KS_15	पूर्वविहित आत्मसम्बन्धेन वियोज्य ययुः
sp004-001252_KS_15	चतुर्थोऽयम् उत्पातः
sp004-001253_KS_15	मिलदिति
sp004-001254_KS_15	दिनानाम् प्रभुः सूर्यः द्विषतः शत्रुभूतस्य द्विषद्द्वेषणदुर्हृदः इत्यमरः
sp004-001255_KS_15	महासुरस्य तारकस्य अन्तम् विनाशम्
sp004-001256_KS_15	मरणम् इति यावत्
sp004-001257_KS_15	अन्तःस्वरूपे नाशे ना स्त्री शेषे चान्तिके त्रिषु इति मेदिनी
sp004-001258_KS_15	आसूचयितुम् ज्ञापयितुम् मिलन्तः संयुजन्तः
sp004-001259_KS_15	तथा महाभीमाः अतिभयङ्कराः ये भुजङ्गाः सर्पाः
sp004-001260_KS_15	तैः भीषणम् भयदम् परिवेषम् परिधिम् कुण्डलाकारम्
sp004-001261_KS_15	परिवेषस्तु परिधिरूपसूर्यकमण्डले इत्यमरः
sp004-001262_KS_15	अतिमत्सरादिव आदधौ धृतवान्
sp004-001263_KS_15	विनाशरूप फलसूचक परिवेषाधाने मत्सरस्य हेतुत्वाभावेऽपि हेतुत्वकल्पनात् हेतूत्प्रेक्षा
sp004-001264_KS_15	अत एव भयङ्करः विभीषकः
sp004-001265_KS_15	मेघर्ति इति खश्
sp004-001266_KS_15	पञ्चमोऽयम् उत्पातः
sp004-001267_KS_15	त्विषामिति
sp004-001268_KS_15	त्विषाम् तेजसाम् अधीशस्य रवेः अधिमण्डलम् मण्डले इत्यर्थः
sp004-001269_KS_15	विभक्त्यर्थे अव्ययीभावः
sp004-001270_KS_15	समेताः समुदिताः शिवाः क्रोष्ट्र्यः
sp004-001271_KS_15	शिवा झाटामलौषधौ
sp004-001272_KS_15	अभयामलकी गौरी क्रोष्ट्रीशक्रफलासु च इति विश्वः
sp004-001273_KS_15	सुरारिराजस्य तारकस्य सम्बन्धिनि रणान्ते सङ्ग्रामसमीपे यत् शोणितम् रक्तम्
sp004-001274_KS_15	द्रुतम् शीघ्रम् प्रसह्य बलात् पातुम् पानम् कर्तुम् उत्सुकाः इव परुषम् कठोरम् यथा तथा ववाशिरे चुक्रुशुः
sp004-001275_KS_15	अत्र उत्पातद्वयम्
sp004-001276_KS_15	मार्तण्डमण्डलाधिकरणकम् शिवासमुदितत्वम् तत्कर्तृक कठोररुदितम् चेति
sp004-001277_KS_15	षष्ठसप्तमौ एतौ उत्पातौ
sp004-001278_KS_15	दिवापीति
sp004-001279_KS_15	अथ दिवापि दिनेऽपि तरलाः चञ्चलाः तरस्विनीः वेगवतीः
sp004-001280_KS_15	रंहस्तरसी तु रयः स्यदः इत्यमरः
sp004-001281_KS_15	ताराः नक्षत्राणि वाहिनीः परितः अभितः परितः समया इत्यादिना द्वितीया
sp004-001282_KS_15	परापतन्तीः विलोक्य लोकः मनसा सुरद्विषः सम्बन्धि
sp004-001283_KS_15	प्राणव्ययान्तम् प्राणनाशावधि व्यसनम् व्यचिन्तयत्
sp004-001284_KS_15	प्राणनाशावधि राज्ञः दुःखम् भविष्यति इति चिन्तयामास इत्यर्थः
sp004-001285_KS_15	अष्टमः अयम् उत्पातः
sp004-001286_KS_15	ज्वलद्भिरिति
sp004-001287_KS_15	निरम्बुदात् अनुद्भूतमेघात् नभसः व्योम्नः सकाशात्
sp004-001288_KS_15	अभितः ज्वलद्भिः प्रस्फुरद्भिः प्रभाभरैः कान्तिसमूहैः कृत्वा
sp004-001289_KS_15	उच्चैः अतिशयितम् यथा तथा उद्भासितानि प्रकाशितानि
sp004-001290_KS_15	अशेषदिगन्तराम्बराणि समस्तदिशाम् प्रान्तगतानि येन
sp004-001291_KS_15	तथा रौद्रेण भयानकेन रवेण घोषेण हृदन्तस्य उरोमध्यस्य दारणम् विदारकम् वज्रम् स्फूर्जथुः पपात
sp004-001292_KS_15	स्फुर्जथुर्वज्रनिर्घोषः इत्यमरः
sp004-001293_KS_15	अत्रापि उत्पातद्वयम् अम्बुदसान्निध्याभावेऽपि वज्रदर्शनम् तत्पातश्चेति
sp004-001294_KS_15	एवम् नवमदशमौ उत्पातौ उक्तौ
sp004-001295_KS_15	ज्वलद्भिरिति
sp004-001296_KS_15	नभस्तलम्
sp004-001297_KS_15	निरम्बुदम् सत् इति शेषः
sp004-001298_KS_15	ज्वलद्भिः अङ्गारचयैः काष्ठशकलसमूहैः
sp004-001299_KS_15	तथा शोणितास्थिभिश्च सह गाढम् दृढम्
sp004-001300_KS_15	बह्विति यावत्
sp004-001301_KS_15	ववर्ष
sp004-001302_KS_15	ज्वलदङ्गाररुधिरास्थिगर्भितम् जलम् ववर्षेत्यर्थः
sp004-001303_KS_15	अम्बुदसान्निध्याभावेऽपि वृष्टिः एकादशतमोऽयम् उत्पातः
sp004-001304_KS_15	सापि अङ्गारादिमिश्रितेति द्वादशतमः
sp004-001305_KS_15	अत एव ज्वलन्त्यः दिशः रासभकण्ठधूसरम् खरगलसदृशधूसरवर्णम्
sp004-001306_KS_15	रासभो गर्दभे क्षुद्रजन्तुरोगप्रभेदयोः इति मेदिनी
sp004-001307_KS_15	धूमम् धूमरूपम् रजः रेणुम् मुखैः प्रारम्भदेशैः व्यसृजन् तत्यजुः
sp004-001308_KS_15	त्रयोदशतमः अयम् उत्पातः
sp004-001309_KS_15	निर्घातेति
sp004-001310_KS_15	प्रकोपिना प्रकृष्टरोषेण कालेन यमेन आर्जिता उत्पादिता
sp004-001311_KS_15	गर्जिनी गर्जनाम् कुर्वती तर्जना अपकारगीः यत्र
sp004-001312_KS_15	अत एव अम्बरस्य आशानाम् च कुहरेण अन्तरेण उदरम्भरिः
sp004-001313_KS_15	अत एव गिरीणाम् श्रृङ्गस्य शातनः भेदकः तथा घनः सान्द्रः निर्घातश्चासौ घोषश्च
sp004-001314_KS_15	सः भूम्ना बाहुल्येन श्रुतिभित्तिभेदनः कर्णकुड्यताडनः बभूव
sp004-001315_KS_15	चतुर्दशतमः अयम् उत्पातः
sp004-001316_KS_15	स्खलदिति
sp004-001317_KS_15	द्विषः तारकस्य बलम् सैन्यम्
sp004-001318_KS_15	बलम् गन्धरसे रूपे स्थामनि स्थौल्यसैन्ययोः इति विश्वः
sp004-001319_KS_15	प्रक्षुभ्यद्भिः उन्मथ्यमानैः अम्भोधिभिः विभिन्नाः विदीर्णाः भूधराः पर्वताः यत्र
sp004-001320_KS_15	प्रोत्पद्यमान विकटतर धरणिकम्पप्रोच्छलत् समुद्वेल जलधि घोरतरप्रवाहस्फुटन्तः
sp004-001321_KS_15	धराधराः बभूवुः इति भावः
sp004-001322_KS_15	एवम्भूतात् अवनिप्रकम्पात् भूकम्पात् हेतोः स्खलन्महेभम् मूर्च्छत् बृहत्करीन्द्रम्
sp004-001323_KS_15	प्रपतत्तुरङ्गमम् प्रकृष्टपतद्वाजिराजम् परस्पराश्लिष्ट उभयवत्
sp004-001324_KS_15	अन्योन्यासंसक्त आननः यत्र तथाभूतम् बभूव
sp004-001325_KS_15	पञ्चदशतमः अयम् उत्पातः
sp004-001326_KS_15	उर्ध्वीकृतास्या इति
sp004-001327_KS_15	सर्वे श्वानः समेत्य समुदेत्य ऊर्ध्वीकृतास्याः उर्ध्वदिशाविहितवदनाः
sp004-001328_KS_15	तथा रविदत्तदृष्टयः सूर्यनिबद्धलोचनाः
sp004-001329_KS_15	तथा करुणेन करुणरसपूरितेन अत एव श्रवणान्तशातिना
sp004-001330_KS_15	कर्णमध्यतनूकारिणा स्वरेण शब्देन कृत्वा रुदन्तः क्रोशन्तः सन्तः
sp004-001331_KS_15	सुरविद्विषः तारकस्य पुरः अग्रे निर्ययुः निरगच्छन्
sp004-001332_KS_15	षोडशतमः अयम् उत्पातः
sp004-001333_KS_15	अपीति
sp004-001334_KS_15	गाढम् दृढम् यथा तथा परिणामे उत्तरकाले दारुणाम् भयप्रदाम् महत्तमाम् अतिशयमहतीम्
sp004-001335_KS_15	अरिष्टसन्ततिम् उत्पातपरम्पराम् पश्यन्नपि असुरः तारकः क्रुधा अमर्षेण
sp004-001336_KS_15	प्रयाणव्यवसायतः प्रस्थानोद्योगात् न न्यवर्तत न निवृत्तः खलु
sp004-001337_KS_15	यतः दुर्दैवेन दुरदृष्टेण दष्टः हतः
sp004-001338_KS_15	विनाशकाले विपरीतबुद्धिः इति न्यायात् इति भावः
sp004-001339_KS_15	अरिष्टेति
sp004-001340_KS_15	महासुरः तारकः अरिष्टम् विपाके उत्तरकाले दारुणम् भयदम् आशङ्क्य
sp004-001341_KS_15	तर्कयित्वा निवार्यमाणः निषिध्यमानोऽपि पुर एव प्रतस्थे न तु पश्चात् निववृते
sp004-001342_KS_15	तथाहि
sp004-001343_KS_15	महताम् महता कृतम् असद्ग्रहेणन अन्धस्य अविवेकिनः सम्बन्धिनः
sp004-001344_KS_15	हितस्य उपदेशनम् वृथा व्यर्थम् भवेत्
sp004-001345_KS_15	दुराग्रहशीलस्य सम्यक् उपदेशोऽपि तत् अमततया व्यर्थः स्यात् इति भावः
sp004-001346_KS_15	क्षिताविति
sp004-001347_KS_15	प्रतिकूलवायुना प्रतीपपवनेन क्षितौ पृथिव्याम् निरस्तम् निक्षिप्तम्
sp004-001348_KS_15	असु क्षेपणे इत्यतः कर्मणि निष्ठा
sp004-001349_KS_15	तदीयम् तारकसम्बन्धि चामीकरस्य हेम्नः
sp004-001350_KS_15	चामीकरम् जातरूपम् महारजतकाञ्चने इत्यमरः
sp004-001351_KS_15	घर्मवारणम् छत्त्रम् मृत्योः यमस्य सम्बन्धिनि पारणाविधौ
sp004-001352_KS_15	भोजनक्रियानिमित्तम् इत्यर्थः
sp004-001353_KS_15	निमित्तात्कर्मयोगे इति सप्तमी
sp004-001354_KS_15	योगोऽत्र संयोगः
sp004-001355_KS_15	प्रकल्पितम् निर्मितम् महद् विशालम् हाटकभाजनम् सुवर्णपात्रमिव इत्युत्प्रेक्षा
sp004-001356_KS_15	रराज शुशुभे
sp004-001357_KS_15	विजानतेति
sp004-001358_KS_15	प्रज्ञेन
sp004-001359_KS_15	बुधेन
sp004-001360_KS_15	प्रज्ञस्तु पण्डिते वाच्यलिङ्गो बुद्धौ तु योषिति इति मेदिनी
sp004-001361_KS_15	अत एव भावि भविष्यत् शीरोनिकृन्तनम् मस्तकच्छेदनम् विजानता
sp004-001362_KS_15	बुध्यमानेन तस्य तारकस्य मौलिना किरीटेन
sp004-001363_KS_15	मौलिः किरीटे श्रृङ्गारे धम्मिल्ले द्रुमचूडयोः इति विश्वः
sp004-001364_KS_15	शोकाद्धेतोः मुहुः गलद्भिः निःसरद्भिः तरलैः चञ्चलैः
sp004-001365_KS_15	तरलम् चञ्चले खिङ्गे हारमध्यमणावपि इति विश्वः
sp004-001366_KS_15	मुक्ताफलान्येव बाष्पबिन्दवः अश्रुबिन्दवः
sp004-001367_KS_15	बिन्दुस्तु दन्तनाले स्यात् तथा वेदितृविप्लुषोः इति विश्वः
sp004-001368_KS_15	तैः कृत्वा अलन्तराम् अतिशयपर्याप्तम् यथा तथा
sp004-001369_KS_15	अलम् भूषणपर्याप्तिवारणेषु निरर्थके इति विश्वः
sp004-001370_KS_15	अरोदीव रुदितमिव इत्युत्प्रेक्षा
sp004-001371_KS_15	मुकुटखचितमणिनिचयसाहसिकभूपतनरूपः उत्पातोऽयम् इति भावः
sp004-001372_KS_15	निवार्यमाणैरिति
sp004-001373_KS_15	भविष्यति एतस्य तारकस्य मरणम् उपदिशन्ति बोधयन्ति तथाभूतैः तथा आकुलैः
sp004-001374_KS_15	भक्षणक्रियासम्भ्रमितैः गृध्रैः पक्षिविशेषैः
sp004-001375_KS_15	गृध्रः खगान्तरे गृध्री वाच्यवच्चाथ लुब्धके इति विश्वः
sp004-001376_KS_15	अभितः सर्वतः अनुयायिभिः अनुगच्छद्भिः
sp004-001377_KS_15	अत एव उत्प्रेक्षते मुहुर्मुहुः अनेकवेलम् निवार्यमाणैरपि
sp004-001378_KS_15	तम् ग्रहीतुकामैरिव मौलिम् किरीटम् अभि सम्मुखम् अपाति पतितम्
sp004-001379_KS_15	भावे लुङ्
sp004-001380_KS_15	पुनःपुनः निवार्यमाणा अपि तद्बुभुक्षया मौलिम् उद्दिश्यैव पेतुः इति भावः
sp004-001381_KS_15	अयमपि महोत्पातः
sp004-001382_KS_15	सद्य इति
sp004-001383_KS_15	जनः लोकः तस्य तारकस्य ध्वजे
sp004-001384_KS_15	तदुपरि इत्यर्थः
sp004-001385_KS_15	सद्यः निकृत्तस्य तत्कालपातितस्य अञ्जनस्य कज्जलस्य सोदरा समाना द्युतिः शोभा यस्य
sp004-001386_KS_15	अञ्जनसदृशश्यामलम् इत्यर्थः
sp004-001387_KS_15	तथा फणामणिभिः फणरत्नैः प्रज्वलद् अधिकीभवद् अंशुमण्डलम् यस्य
sp004-001388_KS_15	निर्यद्विषमेव उल्कानलः सः गर्भे मध्ये येषाम् तादृशानि फूत्कृतानि
sp004-001389_KS_15	यस्य तथाभूतम् महाहिम् महान्तम् सर्पम् ऐक्षत ददर्श
sp004-001390_KS_15	अयमपि महोत्पातः
sp004-001391_KS_15	रथेति
sp004-001392_KS_15	अकाण्डतः असमये सार्वविभक्तिकः तसिल्
sp004-001393_KS_15	तस्य तारकस्य सम्बन्धी यः अतनुस्यन्दनः
sp004-001394_KS_15	महान् रथः तस्य धुर्यः अग्रभागः तस्य गोचरः
sp004-001395_KS_15	तल्लग्न इत्यर्थः
sp004-001396_KS_15	चण्डतरह अतिशयप्रचण्डः हुताशनः अग्निः
sp004-001397_KS_15	रथाश्वसम्बन्धिनी या केशावलिः कर्णचामराणि च तेषाम् समाहारः तत्
sp004-001398_KS_15	प्राण्यङ्गत्वात् एकवद्भावः
sp004-001399_KS_15	तथा बाणासनम् बाणक्षेपक्रियासाधनम्
sp004-001400_KS_15	करणे ल्युट्
sp004-001401_KS_15	धनुर्बाणाः बाणधिः तूणीरश्च इत्येतान् इत्यर्थः
sp004-001402_KS_15	ददाह
sp004-001403_KS_15	अयमपि महोत्पातः
sp004-001404_KS_15	इत्यादीति
sp004-001405_KS_15	मदान्धः असुरः तारकः अशुभोपदेशिभिः अमङ्गलसूचकैः इत्याद्यरिष्टैः पूर्वोक्तमहोत्पातैः
sp004-001406_KS_15	पुनः पुनः विहन्यमानोऽपि विघ्नितः क्रियमाणोऽपि यदा गतात् गमनात्
sp004-001407_KS_15	भावे निष्ठा
sp004-001408_KS_15	न न्यवर्तत न निवृत्तः
sp004-001409_KS_15	तदा अम्बरात् व्योम्नः सकाशात् मरुताम् देवानाम् सरस्वती वाणी अभूत्
sp004-001410_KS_15	मदान्धेति
sp004-001411_KS_15	भो मदान्ध भुजदण्डयोः यः चण्डिमा प्रचण्डत्वम् तेन यः अवलेपः गर्वः
sp004-001412_KS_15	अवलेपस्तु गर्वे स्यात् लेपने दूषणेऽपि च इति मेदिनी विश्वश्च
sp004-001413_KS_15	तस्मात्
sp004-001414_KS_15	पञ्चम्यास्तसिल्
sp004-001415_KS_15	हेत्वर्थे पञ्चमी
sp004-001416_KS_15	विजित्वरैः जयनशीलैः पुरन्दरादिभिः सुरैः समन्तात्परितः
sp004-001417_KS_15	सनाथेन सहितेन मन्मथहन्तृसूनुना शिवपुत्रेण समम् सह समरम् युद्धम्
sp004-001418_KS_15	कर्तुमिति शेषः
sp004-001419_KS_15	मा गाः मा याहि
sp004-001420_KS_15	गुहेति
sp004-001421_KS_15	भो मदान्ध सङ्गरे युद्धे अभिमुखः सम्मुखः षड्दिनानि जाताति व्यतीतानि यस्य
sp004-001422_KS_15	जन्मदिनादारभ्य अतिक्रान्त षड्दिनीकः इत्यर्थः
sp004-001423_KS_15	गुहः सेनानीः
sp004-001424_KS_15	गुहः षाण्मातुरे गुह्ये इति मेदिनी
sp004-001425_KS_15	असुरैः देत्यैः कर्तृभिः
sp004-001426_KS_15	निशातमोभरैः रात्र्यन्धतमससमूहैः निदाघधामा
sp004-001427_KS_15	उष्णतेजाः सूर्य इव न हि नैव विषह्यते विमृष्यते
sp004-001428_KS_15	त्वया समम् सह तस्य सम्बन्धिनी विरोधिता वैरम् कुतः कारणात्स्यात्
sp004-001429_KS_15	कुमारविषयकभवत्कृतवैरनिमित्तसमरः अनुचित एव इति भावः
sp004-001430_KS_15	अभ्रंलिहैरिति
sp004-001431_KS_15	भो मदान्ध येन सेनान्या कर्त्रा
sp004-001432_KS_15	अभ्रंलिहैः आकाशस्पृग्भिः श्रृङ्गशतैः सानुशतैः
sp004-001433_KS_15	तथा दिक्चक्रवालैः
sp004-001434_KS_15	काष्ठामण्डलैः चक्रवालम् तु मण्डलम् इत्यमरः
sp004-001435_KS_15	समन्ततः परितः स्थगितस्य आच्छादितस्य क्रौञ्चस्य
sp004-001436_KS_15	क्रौञ्चसञ्ज्ञकस्य भूभृतः पर्वतस्य सम्बन्धि रन्ध्रम् छिद्रम्
sp004-001437_KS_15	जातौ एकवचनम्
sp004-001438_KS_15	विशिखेन बाणेन निर्ममे निर्मितम्
sp004-001439_KS_15	कर्मणि लिट्
sp004-001440_KS_15	तस्य आहवः सङ्ग्रामः त्वया सह कुतः कारणात्स्यात्
sp004-001441_KS_15	अपि तु नेदम् उचितम् इति भावः
sp004-001442_KS_15	लब्ध्वेति
sp004-001443_KS_15	यः जामदग्न्यः परशुरामः अनङ्गविद्विषह हरसकाशात् धनुर्वेदम् लब्ध्वा प्राप्य
sp004-001444_KS_15	अधीत्य इति यावत्
sp004-001445_KS_15	अतः समरे युधि महीभुजाम् राज्ञाम् सम्बन्धिभिः
sp004-001446_KS_15	रुधिराम्बुभिः शोणितजलैः त्रिःसप्तकृत्वः त्रिगुणसप्तवारम्
sp004-001447_KS_15	एकविंशतिवारम् इति यावत्
sp004-001448_KS_15	अभिषेकम् स्नानम् कृत्वा स्वक्रोधवह्निम् आत्मीयकोपाग्निम् शमयाम्बभूव
sp004-001449_KS_15	एकविंशतिवारम् क्षत्रियान्हत्वा शान्तः अभूत् इतिः भावः
sp004-001450_KS_15	नेति
sp004-001451_KS_15	क्षत्रियाणाम्
sp004-001452_KS_15	क्षत्राद्घः इति घप्रत्ययः
sp004-001453_KS_15	आयनेयी इति तस्य इयादेशः
sp004-001454_KS_15	क्षयसम्बन्धिनीम् कालरात्रिम् करोति यः सः जामदग्न्यः जमदग्नेरपत्यम् पुमान्
sp004-001455_KS_15	रामः त्रिलोक्याम् सुभटेन सुतराम् योद्ध्रा येन सेनान्या सह
sp004-001456_KS_15	समराय समरम् कर्तुम् न वल्गति न चलति
sp004-001457_KS_15	नैव उद्युङ्क्ते इत्यर्थः
sp004-001458_KS_15	तेन सकलराजकुल जिघत्सत् रामविभीषकेन
sp004-001459_KS_15	सेनान्या सह तव त्वत्कर्तृके विग्रहग्रहे रणग्रहे
sp004-001460_KS_15	विग्रहः कायविस्तारविभागे ना रणे स्त्रियाम् इति मेदिनी
sp004-001461_KS_15	कुतः कस्मात् अवकाशः अवसरः स्यात्
sp004-001462_KS_15	अपि तु न स्यात् इति काक्वा व्याख्येयम्
sp004-001463_KS_15	अतः सर्वथैव अमुना सह त्वया न योद्धव्यम् किम् तु निवर्तनीयमेव इति भावः
sp004-001464_KS_15	त्यजेति
sp004-001465_KS_15	भो मदमूढ उन्मादमूर्ख आशु शीघ्रम् गर्वम् अभिमानम् त्यज
sp004-001466_KS_15	स्मरारिसूनोः सेनान्याः सम्बन्धिनी या वरा श्रेष्ठा शक्तिः आयुधम्
sp004-001467_KS_15	तस्याः गोचरम् विषयम् मास्म गाः मा स्म याहि
sp004-001468_KS_15	तर्हि किम् कर्तव्यम् इत्याह
sp004-001469_KS_15	अधुना इदानीम् नूनमेव निश्चयेनैव
sp004-001470_KS_15	नूनम् अवश्यम् निश्चये द्वयम् इत्यमरः
sp004-001471_KS_15	शरणम् रक्षितारम्
sp004-001472_KS_15	शरणम् गृहरक्षित्रोः वधरक्षणयोरपि इति मेदिनी
sp004-001473_KS_15	तम् जगत्सुवीरम् सेनान्यम् व्रज गच्छ
sp004-001474_KS_15	तत् तस्मात् गमनाद्धेतोः सः त्वम् चिराय जीव बहुकालम् प्राणान्धारय
sp004-001475_KS_15	कुमारगमनम् विना न तव अन्यज्जीवातुः इति भावः
sp004-001476_KS_15	श्रुत्वेति
sp004-001477_KS_15	वियतः आकाशस्य इति एवम्भूताम् गरीयसीम् अतिशयगुर्वीम्
sp004-001478_KS_15	वाचम् श्रृत्वा क्रोधाद्धेतोः अहङ्कारे अभिमाने
sp004-001479_KS_15	गर्वोऽभिमानोऽहङ्कारः इत्यमरः
sp004-001480_KS_15	परः सक्तः
sp004-001481_KS_15	परः श्रेष्ठादिदूरान्योत्तरे क्लीबम् तु केवले इति मेदिनी
sp004-001482_KS_15	आदिशब्दसङ्गृहितत्वेन शक्तिवाचकत्वम् विवेचनीयम्
sp004-001483_KS_15	सह असुरः तारकः प्रकर्षेण कम्पितम् वेपितम् अशेषम् समस्तम्
sp004-001484_KS_15	जगताम् त्रयम् येन तथाभूतः सन्नपि अकम्पत चकम्पे
sp004-001485_KS_15	भारत्याः अत्याप्तत्वादिति भावः
sp004-001486_KS_15	अथ च दिवम् स्वर्गम् उच्चैः उच्चैः स्वरेण अभ्यधात् अचकथत्
sp004-001487_KS_15	किमिति
sp004-001488_KS_15	रे व्योमचराः रे इति नीचसम्बोधने
sp004-001489_KS_15	महासुराः महान्तः सुराः यूयम् स्मरारिसूनोः कुमारस्य
sp004-001490_KS_15	प्रतिपक्षे कोटौ वर्तन्ते तथाभूताः सन्तः किम् ब्रूथ वदथ
sp004-001491_KS_15	नेदम् वाच्यम् इति ध्वनिः
sp004-001492_KS_15	ननु वादे त्वया किम् कृतम् इत्याह
sp004-001493_KS_15	सा पूर्वतरा मदीयानाम् बाणानाम् सम्बन्धिनाम् व्रणानाम्
sp004-001494_KS_15	रन्ध्राणाम् वेदना पीडा अधुना हि इदानीमेव कथम्
sp004-001495_KS_15	केन प्रकारेण विस्मृतिगोचरीकृता विस्मरणविषयीकृता
sp004-001496_KS_15	अपि तु इदानीमपि सैव स्मर्तव्या अग्रे भोक्ष्यमाणत्वात्
sp004-001497_KS_15	कटुस्वरैरिति
sp004-001498_KS_15	भो देवाः
sp004-001499_KS_15	यूयम् अम्बरस्थिताः आकाशवर्तिनः सन्तः षड्दिनजातकस्य
sp004-001500_KS_15	षड्दिनजन्मनः शिशोः बालस्य बलात् वीर्यात् हेतोः कार्तिके बाहुले मासि
sp004-001501_KS_15	प्रमत्ताः उन्मत्ताः श्वानः इव निशि वनान्ते वनमध्ये मृगधूर्त्तकाः मृगाः एव धूर्तकाः
sp004-001502_KS_15	ते इव किम् प्रालपथ प्रलापम् कुरुथ
sp004-001503_KS_15	अपि तु मदपेक्षया निर्वीर्यैः भवद्भिः प्रलापो न विधेयः इति भावः
sp004-001504_KS_15	सङ्गेनेति
sp004-001505_KS_15	भो देवाः
sp004-001506_KS_15	वः युष्माकम् सङ्गेन सम्बन्धेन निमित्तेन वराकः अतिकृपणत्वात् शोचनीयः
sp004-001507_KS_15	वराकः शङ्करे पुंसि शोचनीयेऽभिधेयवत् इति मेदिनी
sp004-001508_KS_15	एषः पुरोवर्ती गर्भतपस्विनः
sp004-001509_KS_15	अत्र गर्भशब्देन गर्भत्वम् तदस्यास्तीति गर्भः
sp004-001510_KS_15	अर्श आद्यच्
sp004-001511_KS_15	ततः गर्भत्ववान् इति निष्पन्नम्
sp004-001512_KS_15	गर्भत्वम् चात्र बालत्वम्
sp004-001513_KS_15	गर्भो भ्रूणेऽर्भके कुक्षौ इति मेदिनी
sp004-001514_KS_15	एवम् च बालः इति निष्कर्षः
sp004-001515_KS_15	स चासौ तपस्वी च
sp004-001516_KS_15	बालत्वेऽपि तपस्वित्वकथनात् वार्धक्ये तु अर्थात्सिद्धम्
sp004-001517_KS_15	एवम् च बालकत्वमारभ्य तपस्वित्वेन निष्किञ्चनस्य इति तात्पर्यार्थः
sp004-001518_KS_15	अथवा गर्भत्वादिति ल्यब्द्योतनिका या पञ्चमी
sp004-001519_KS_15	तदन्तेन तपस्वि शब्दस्य समासः विधेयः
sp004-001520_KS_15	गर्भत्वम् बालत्वमारभ्य तपस्वी इत्यर्थः
sp004-001521_KS_15	तथाभूतस्य शिवस्य शिशुः बालः कुमारः
sp004-001522_KS_15	तस्करसङ्गतः चौरसङ्गतेन अतस्करो यथा अचौर इव
sp004-001523_KS_15	ध्रुवम् निश्चयेन अन्तम् मरणम् अवाप्स्यति प्रप्स्यति
sp004-001524_KS_15	तत् तस्मात् वः युष्मान् प्रथमम् प्राक् निहन्मि
sp004-001525_KS_15	वर्तमानसामीप्ये वर्तमानवद्वा इति भविष्यकालेऽपि वर्तमानप्रयोगः
sp004-001526_KS_15	ततः भवद्धननानन्तरम् अमुम् कुमारमपि निहन्मि निहनिष्यामि
sp004-001527_KS_15	इतीति
sp004-001528_KS_15	इति पूर्वोक्तम् ईरयति वदति महासुरे तारके क्रुधा हेतुना
sp004-001529_KS_15	उग्रतरम् अत्यन्तभयानकम् महाकृपाणम् महान्तम् खड्गम्
sp004-001530_KS_15	अलम् पर्याप्तत्वेन
sp004-001531_KS_15	अनेन प्रथमम् स्पर्शमात्रः एव इति व्यज्यते
sp004-001532_KS_15	अलम् भूषणपर्याप्तिवारणेषु निरर्थके इति विश्वः
sp004-001533_KS_15	कलयति बिभ्रति सति
sp004-001534_KS_15	नभश्चराः देवाः भयाद्धेतोः परस्परम् अन्योन्यम् उत्पीडिताः
sp004-001535_KS_15	अति सङ्कीर्णतया धृष्टत्वात् व्यथिताः जानवः ऊरुपर्वाणि येषाम्
sp004-001536_KS_15	जङ्घा तु प्रसृता जानूरुपर्वाष्ठीवदस्त्रियाम् इत्यमरः
sp004-001537_KS_15	तथाभूताः सन्तः दूरतरम् अतिदूरम्
sp004-001538_KS_15	दूरान्तिकार्थेभ्यो द्वितीया च इति प्रातिपदिकार्थमात्रे द्वितीया
sp004-001539_KS_15	विदुद्रुवुः पलायाञ्चक्रिरे
sp004-001540_KS_15	द्रु गतौ इत्यस्मात् कर्तरि लिट्
sp004-001541_KS_15	तत इति
sp004-001542_KS_15	ततः अनन्तरम् सः तारकः विकटम् करालम् यथा तथा
sp004-001543_KS_15	वक्ष्यमाणस्य असेः विशेषणम् वा
sp004-001544_KS_15	विकटा वज्रवाराह्याम् त्रिषु रुचिकरालयोः इति मेदिनी
sp004-001545_KS_15	विहस्य अट्टहासम् कृत्वा
sp004-001546_KS_15	उत्तमम् असिम् करवालम् कोशाद्बहिः व्यधत्त कृतवान्
sp004-001547_KS_15	अथ च रथी सः रथम् वासवान्तिकम् इन्द्रसमीपम् द्रुतम्
sp004-001548_KS_15	ननु निश्चयेन प्रापय
sp004-001549_KS_15	इति निजम् स्वीयम् सारथिम् सूतम् अवोचत्
sp004-001550_KS_15	ननु प्रश्नेऽप्यनुनये अनुज्ञानेऽप्यवधारणे इति विश्वः
sp004-001551_KS_15	मन इति
sp004-001552_KS_15	ततः अनन्तरम् मनोतिवेगेन अन्तः करणादपि बहुलगतिजवेन सारथिना
sp004-001553_KS_15	प्रणोदितेन प्रेरितेन रथेन प्रचलन् गच्छन् महासुरः तारकः अग्रतः पुरतः
sp004-001554_KS_15	स्थितम् इति शेषः
sp004-001555_KS_15	अपारम् अनवधिकम् भयङ्कराकारम्
sp004-001556_KS_15	विभीषकाकृतिमत्पुरुषम् इत्यर्थः
sp004-001557_KS_15	सुरसैन्यसागरम् देवसेनासमुद्रम् प्रपेदे प्राप
sp004-001558_KS_15	पुर इति
sp004-001559_KS_15	वीरः शूरः
sp004-001560_KS_15	वीरो रसविशेषे पुंस्युत्तरे सुभटे त्रिषु इति मेदिनी
sp004-001561_KS_15	सः तारकः प्रथीयसीम् अतिपृथुलाम् सुराणाम् देवानाम् सम्बन्धिनीम्
sp004-001562_KS_15	पृतनाम् सेनाम् पुरः अग्रे विलोक्य प्रचण्डयोः बाहुदण्डयोः भुजदण्डयोः
sp004-001563_KS_15	दण्डोऽस्त्री लगुडे पुमान् इति मेदिनी
sp004-001564_KS_15	प्रमोदजम् आनन्दजनितम् पुलकम् रोमाञ्चम् भूम्ना बाहुल्येन बभार धृतवान्
sp004-001565_KS_15	यतः सङ्गरकेलौ सङ्ग्रामक्रीडायाम् कौतुकी उत्साहवान्
sp004-001566_KS_15	वीराणाम् सेनादर्शनमेव महान्मुदो हेतुः इति भावः
sp004-001567_KS_15	तत इति
sp004-001568_KS_15	ततः अनन्तरम् मनसः सकाशादपि अतिवेगिनः अत्यन्तजववन्तः
sp004-001569_KS_15	तथा भूयसा अतिशयेन रणान्ते सङ्ग्राममध्ये या लीला विलासः
sp004-001570_KS_15	विलासोऽत्र समराङ्गणाधिकरणकम् आत्मीयभुजदण्डगत पराक्रमचमत्कृति दर्शनम्
sp004-001571_KS_15	तत्र रभसेन वेगेन
sp004-001572_KS_15	लीलाम् विदुः केलिविलासखेला श्रृङ्गारभावप्रभवक्रियासु इति विश्वः
sp004-001573_KS_15	चम्वाम् सेनायाम् चरन्तीति विग्रहे चरेष्टः इति टप्रत्ययः
sp004-001574_KS_15	तथाभूताः महेन्द्रस्य इन्द्रस्य चराः चाराः दूताः इति यावत्
sp004-001575_KS_15	चरो द्यूतप्रबन्धे स्यात् चारजङ्गमयोश्चले इति विश्वः
sp004-001576_KS_15	समरे सङ्ग्रामे युयुत्सुभिः योद्धुम् इच्छुभिः
sp004-001577_KS_15	भवद्भिरित्यर्थः
sp004-001578_KS_15	किम् विलम्ब्यते किम् विलम्बः क्रियते
sp004-001579_KS_15	अपि तु सत्वरमेव युध्यताम् इति प्रतिपक्षान् वक्तुम् इत्यपि शेषः
sp004-001580_KS_15	पुरः अग्रे प्रचेलुः
sp004-001581_KS_15	पुर इति
sp004-001582_KS_15	देवरिपोः तारकस्य चमूचराः सेनाचराः पुरःस्थितम् अग्रस्थितम् बलद्विषः इन्द्रस्य
sp004-001583_KS_15	सम्बन्धिनम् सैन्यसमुद्रम् सेनासागरम् अभ्ययुः सम्मुखत्वेन जग्मुः
sp004-001584_KS_15	अथ च अभितः सम्मुखम्
sp004-001585_KS_15	अभितः शीघ्रसाकल्यसम्मुखोभयतोऽन्तिके इति विश्वः
sp004-001586_KS_15	भुजम् बाहुम् समुत्क्षिप्य उत्थाप्य आत्मनः अभिधानम् नाम
sp004-001587_KS_15	आख्याह्वे अभिधानम् च नामधेयम् च नाम च इत्यमरः
sp004-001588_KS_15	उच्चैः स्वरेण परेभ्यः शत्रुभ्यः न्यवेदयन् वयम् अमुकनामानः वयम् अमुकनामानः इति निवेदितवन्तः
sp004-001589_KS_15	पुर इति
sp004-001590_KS_15	महासुराः महान्तः सुराः इन्द्रादयः पुरोगतम् अग्रे प्राप्तम्
sp004-001591_KS_15	दैत्यस्य तारकस्य चमूरेव महान् अर्णवः समुद्रः तम् दृष्ट्वा परम् केवलम्
sp004-001592_KS_15	परमव्ययमिच्छन्ति इति विश्वः
sp004-001593_KS_15	चुक्षुभिरे सञ्चेलुः विव्यथुरिति यावत्
sp004-001594_KS_15	रणे सङ्गरे अवहेलया मदपेक्षया केयम् वराकिका सेना इति अनादरेण
sp004-001595_KS_15	उपलक्षितस्य तस्य पुरारिसूनोः शिवपुत्रस्य नयनैककोणके नेत्रैकदेशे एव
sp004-001596_KS_15	कोणोवाद्यप्रभेदे स्यात् कोणोऽब्धौ लगुडेऽर्कजे
sp004-001597_KS_15	वीणादिवादनोपायेऽपि एकदेशे गृहस्य च इति विश्वः
sp004-001598_KS_15	अत्र गृहस्यैव कोणः इत्यविवक्षितम्
sp004-001599_KS_15	अन्य साधारणत्वेन प्रकृते इष्टसिद्धर्थम् उपलक्षितत्वेन गमनीयः इत्यलम्
sp004-001600_KS_15	भटाः योद्धारः ममुः समविविशुः
sp004-001601_KS_15	द्विषदिति
sp004-001602_KS_15	महारणोत्सवम् उद्दिश्य स्थितः अन्धकशत्रुनन्दनः कार्त्तिकेयः द्विषद्बलत्रासेन
sp004-001603_KS_15	तारकसैन्यशासनेन विभीषिताः भीताः दिवौकसाम् देवानाम् चमूः सेनाः कर्म
sp004-001604_KS_15	प्रसादः अनुग्रहः स एव पीयूषम् अमृतम् तद्धरति तथाभूतेन चक्षुषा अपश्यत् ददर्श
sp004-001605_KS_15	अनेन यूयम् मा भैष्ट प्रसन्ना भवत निःशङ्कम् युध्यध्वम् चेति व्यज्यते
sp004-001606_KS_15	उत्साहिता इति
sp004-001607_KS_15	शक्तिधरस्य आयुधविशेषस्य धारिणः
sp004-001608_KS_15	शक्तिर्बले प्रभावादौ शक्तिः प्रहरणान्तरे इति विश्वः
sp004-001609_KS_15	अत एव मृधे सङ्ख्ये
sp004-001610_KS_15	मृधमास्कन्दनम् सङ्ख्यम् इत्यमरः
sp004-001611_KS_15	तस्य कुमारस्य दर्शनाद्धेतोः उत्साहिताः उत्साहम् प्राप्ताः महेन्द्रप्रमुखाः इन्द्रपूर्वाः मखाशनाः यज्ञहविर्भोक्तारः
sp004-001612_KS_15	देवाः मृधे सङ्गरे अहमेव अरीन् शत्रून् जेतुम् समर्थोऽस्मि नान्यः इति वदन्तः सन्तः अरीरमन् रेमिरे
sp004-001613_KS_15	तथाहि
sp004-001614_KS_15	वरस्य श्रेष्ठस्य सङ्गतिः सम्बन्धः कस्य पुरुषस्य वीर्याय वीर्यम् कर्तुम् न भवति
sp004-001615_KS_15	अपि तु सर्वस्यापि इत्यर्थः
sp004-001616_KS_15	गतवीर्यस्य वीर्यकरणे महदाश्रय एव निदानम् नान्यत् इति काक्वा ध्वन्यते
sp004-001617_KS_15	परस्परमिति
sp004-001618_KS_15	रणे युद्धे विजियैषिणः विजयम् प्राप्तुमिच्छवः
sp004-001619_KS_15	अत एव योद्धुम् युद्धम् कर्तुम् स्वकरैः आत्मीयपाणिभिः उद्धृतानि गृहीतानि आयुधानि खड्गादीनि
sp004-001620_KS_15	यैः तथाभूताः वज्रधरस्य इन्द्रस्य द्विषोऽपि तारकस्य च
sp004-001621_KS_15	अपिः अत्र समुच्चयार्थः
sp004-001622_KS_15	अपि सम्भावनाप्रश्नशङ्कागर्हासमुच्चये इति विश्वः
sp004-001623_KS_15	सैनिकाः सेनाचराः
sp004-001624_KS_15	चरति इति ठक्
sp004-001625_KS_15	वैतालिकैः वन्दिभिः श्रावितानि आकर्णितानि तारः उच्चैः विक्रमः अभिधानानि नामानि च
sp004-001626_KS_15	यस्मिन्कर्मणि यथा तथा परस्परम् अन्योन्यम् ईयुः प्रापुः
sp004-001627_KS_15	मिमीलुः इति यावत्
sp004-001628_KS_15	सङ्ग्राममिति
sp004-001629_KS_15	प्रलयाय नष्टचेष्टतायै
sp004-001630_KS_15	ताम् कर्तुमित्यर्थः
sp004-001631_KS_15	सङ्ग्रामम् समरम् सन्निपततः समुदितवतः
sp004-001632_KS_15	अन्यत्र प्रलयाय लोकसंहाराय सन्निपततः वर्धमानस्य
sp004-001633_KS_15	अत एव वेलाम् मर्यादाम्
sp004-001634_KS_15	एकत्र न्याय्याचरणम् अन्यत्र अवधिम्
sp004-001635_KS_15	सीमानमिति यावत्
sp004-001636_KS_15	वेलाकाले च जलधौ तीरे नीरविकारयोः
sp004-001637_KS_15	क्लिष्टरसने रोगे च सीम्नि वाचि युधि स्त्रियाम् इति विश्वः
sp004-001638_KS_15	अतिक्रामतः उल्लङ्घयतः
sp004-001639_KS_15	निर्मर्यादत्वेन युध्यमानस्य सीमानम् उल्लङ्घ्य चलतः इत्यर्थः
sp004-001640_KS_15	अत एव अशेषासु दिक्षु व्यापिनः व्याप्नुवतः
sp004-001641_KS_15	उभयत्रापि समानम् एतत्
sp004-001642_KS_15	तथा कालस्य यमस्य सम्बन्धि आतिथ्यम् अतिथ्युचितसत्कारम् भुनक्ति भोक्ष्यति तथोक्तस्य
sp004-001643_KS_15	वर्तमानसामीप्ये इति लट्
sp004-001644_KS_15	अन्यत्र कालम् कृष्णम् आतिथ्यम् अतिथिसत्कारम् भुनक्ति भोजयति
sp004-001645_KS_15	अन्तर्भावितणिजर्थः
sp004-001646_KS_15	प्रलये वर्धमानसमुद्रनीरे केवलम् तस्यैव वर्तमानत्वात्
sp004-001647_KS_15	वृन्दारकाणाम् देवानाम् असुराणाम् च ये सैन्ये ते एव सागरौ समुद्रौ तयोः युगलस्य युग्मस्य
sp004-001648_KS_15	युग्मम् तु युगलम् युगम् इत्यमरः
sp004-001649_KS_15	तत्सम्बन्धी क्रोषणः मुखरः कोलाहलः कलकलः बहलः
sp004-001650_KS_15	अत एव शैलसम्बन्धिनीनाम् उत्तालाः उच्चतालवृक्षसहिताः याः तट्यः सैकतानि
sp004-001651_KS_15	श्रृङ्गाणीति यावत्
sp004-001652_KS_15	तासाम् विघट्टने स्फोटने पटुः समर्थः
sp004-001653_KS_15	अथ एव ब्रह्माण्डे न कुक्षिम् भरति तथोक्तश्च बभूव
sp004-001654_KS_15	शार्दूलविक्रीडितम् वृत्तम्
sp004-001655_KS_15	सूर्याश्वैः मसजस्तताः सगुरवः शार्दूलविक्रीडितम् इति लक्षणात्
sp004-001656_KS_15	इति श्रीपर्वणीकर उपनामक श्रीलक्ष्मणभट्टात्मज सतीगर्भसम्भव श्रीसीतारामकविविरचितया सञ्जीविनीसमाख्यया
sp004-001657_KS_15	व्याख्यया समेतः श्रीकालिदासकृतौ कुमारसम्भवे महाकाव्ये सुरासुरसैन्यसङ्घट्टो
sp004-001658_KS_15	नाम पञ्चदशः सर्गः
sp004-001659_KS_16	अथेति
sp004-001660_KS_16	अथ सुरासुरसम्मेलनानन्तरम्
sp004-001661_KS_16	भयङ्करैः भयम् उत्पादयद्भिः
sp004-001662_KS_16	अन्योन्यम् परस्परम् विमुक्तानि प्रहर्तुम् विसृष्टानि
sp004-001663_KS_16	अस्त्रशस्त्राणाम् शरादिमोहनादीनाम् जालानि समूहाः तैः कृत्वा
sp004-001664_KS_16	सुनासीरः इन्द्रः सुरारिः तारकः तयोः बले सैन्ये तयोः
sp004-001665_KS_16	बलम् गन्धरसे रूपे स्थामनि स्थौल्यसैन्ययोः इति विश्वः
sp004-001666_KS_16	महत् घोरम् युद्धम् सङ्ग्रामः आसीत् बभूव
sp004-001667_KS_16	सर्गेऽस्मिन् वृत्तम् अनुष्टुप्
sp004-001668_KS_16	पत्तिरिति
sp004-001669_KS_16	पत्तिः पादचारी पत्तिम् पादचारिणम्
sp004-001670_KS_16	रथी रथारुढः रथिनम् रथारुढम्
sp004-001671_KS_16	तुरङ्गस्थः अश्ववाहः तुरङ्गस्थम् अश्ववाहम्
sp004-001672_KS_16	दन्तिनि गजे स्थितः दन्तिस्थम् गजारोहम्
sp004-001673_KS_16	रणाय रणम् कर्तुम् अभीयाय सम्मुखम् अगमत्
sp004-001674_KS_16	अत्र प्रत्येकम् क्रियासम्बन्धः विधेयः
sp004-001675_KS_16	अन्यथा वहुत्वप्रसङ्गः
sp004-001676_KS_16	युद्धायेति
sp004-001677_KS_16	इतरेतरम् परस्परम् युद्धाय युद्धम् कर्तुम् धीरम् गम्भीरम् यथा तथा धावताम्
sp004-001678_KS_16	विद्रवताम् वीराणाम् योद्धॄणाम् नामानि कुलाधीशाः कुलस्वामिनः
sp004-001679_KS_16	कुलप्रदीपाः इति यावत्
sp004-001680_KS_16	अनेन स्वात्मविद्यायाम् अतिप्रावीण्यम् व्यज्यते
sp004-001681_KS_16	वैतालिकाः वन्दिनः
sp004-001682_KS_16	अलम् भूषणम्
sp004-001683_KS_16	शोभेति यावत्
sp004-001684_KS_16	यथा स्यात् तथा उदाहरन् ऊचुः
sp004-001685_KS_16	अयम् अमुकसञ्ज्ञकः वीरः धावति अयम् अमुकसञ्ज्ञकः वीरः धावति
sp004-001686_KS_16	इत्येवम्भूतम् जगदुः इत्यर्थः
sp004-001687_KS_16	आत्मपरावबोधार्थम् इति भावः
sp004-001688_KS_16	पठतामिति
sp004-001689_KS_16	प्रवीराः प्रकृष्टयोद्धारः विक्रमावलीम् पराक्रमसमाहारम् पठताम् स्तुवताम् साधु पराक्रान्तम् साधु पराक्रान्तम् इति वदताम्
sp004-001690_KS_16	वन्दिवृन्दानाम् वैतालिकसमूहानाम् पुरः अग्रे चित्तानि मनांसि क्षणम् विलम्ब्य ददुः
sp004-001691_KS_16	यतः युद्धोत्सुकाः समरोत्कण्ठिताः
sp004-001692_KS_16	समरोत्कण्ठितमनोज्ञताभावः न श्रवणेन्द्रियस्य केवलस्य इव अर्थबोधासम्भवात्
sp004-001693_KS_16	सङ्ग्रामेति
sp004-001694_KS_16	सङ्ग्रामानन्देन समरोत्साहेन वर्धिष्णौ वृद्धिशीले अत एव पुलकाञ्चिते रोमाञ्चव्याप्ते
sp004-001695_KS_16	मिथः मिलताम् सङ्गच्छमानानाम् वीराणाम् योद्धॄणाम् विग्रहे शरीरे
sp004-001696_KS_16	जातौ एकवचनम्
sp004-001697_KS_16	कवचानाम् वारणानाम् विच्छेदः विभेदः आसीत्
sp004-001698_KS_16	निर्दयमिति
sp004-001699_KS_16	निर्दयम् निष्कृपम् खड्गभिन्नेभ्यः करवालविदीर्णेभ्यः कवचेभ्यः सकाशात्
sp004-001700_KS_16	समुत्थितैः उड्डयितैः तूलैः कार्पासैः
sp004-001701_KS_16	तूलः पिचौ भवेत्तूलम् ब्रह्मदारुविहायसोः इति विश्वः
sp004-001702_KS_16	पलितैरिव जराजनित शुक्लत्वैरिव
sp004-001703_KS_16	पलितम् जरसा शौक्ल्यम् इत्यमरः
sp004-001704_KS_16	व्योमसहिताः दिशः पाण्डुराः श्वेताः आसन्
sp004-001705_KS_16	उत्प्रेक्षया कवचविच्छेदेऽपि वीराणाम् युद्धविषयकः उत्साहः न विच्छिन्नः इति ध्वन्यते
sp004-001706_KS_16	अतः अलङ्कारेण वस्तुध्वनिः
sp004-001707_KS_16	खड्गा इति
sp004-001708_KS_16	रुधिरेण संलिप्ताः
sp004-001709_KS_16	तथा इतस्ततः चण्डांशुकरैः सूर्यकिरणव्यतिकरैः भासुराः
sp004-001710_KS_16	चमत्कुर्वन्तः वीराणाम् खड्गाः विद्युताम् तडिताम् वैभवम् सादृश्यम् ददुः
sp004-001711_KS_16	तद्वत् शुशुभिरे इत्यर्थः
sp004-001712_KS_16	अत्र उपमया खड्गानाम् वीरकरसम्पर्कजनितपरिकम्पचमत्कारकारित्वम् ध्वन्यते
sp004-001713_KS_16	अथः अत्रापि अलङ्कारेण वस्तुध्वनिः
sp004-001714_KS_16	तथा वीरकरसम्पर्कजनित परिकम्पचमत्कारकारित्वरूपव्यङ्ग्येन
sp004-001715_KS_16	प्रतिद्वन्द्विविहननजनित द्विगुणोत्साहवत्त्वम् च व्यज्यते
sp004-001716_KS_16	विसृजन्त इति
sp004-001717_KS_16	रुष्टैः सुभटैः शोभनयोद्धृभिः विसृष्टाः विमुक्ताः शराः बाणाः
sp004-001718_KS_16	मुखैः अग्रैः ज्वालाः उल्काः विसृजन्तः मुञ्चन्तः
sp004-001719_KS_16	अत एव भीमाः भयानकाः भुजङ्गमाः इव इत्युत्प्रेक्षा
sp004-001720_KS_16	व्योम कर्म
sp004-001721_KS_16	व्यानशिरे व्यापुः
sp004-001722_KS_16	अत्र सुभटकर्तृकविसर्जनव्यापारपूर्वकव्योमव्याप्त्या प्राग्भाविताविशिष्टशत्रुविग्रहभेदनम् ध्वन्यते
sp004-001723_KS_16	अन्यथा व्योमव्याप्तिमात्रस्यैव विवक्षितत्वेन व्यापृतेः व्यर्थत्वम् उद्भाव्येत
sp004-001724_KS_16	तेनात्र वस्तुना वस्तुध्वनिः
sp004-001725_KS_16	बाढमिति
sp004-001726_KS_16	मिथः अन्योन्यम् दूरम् अतिशयेन निघ्नताम् प्रहरताम्
sp004-001727_KS_16	धन्विनाम् धनुर्धारिणाम् वपूंषि गात्राणि बाढम् गाढम्
sp004-001728_KS_16	दृढमिति यावत्
sp004-001729_KS_16	निर्भिद्यापि अशोणितमुखाः शोणितसाहित्यराहित्यवन्ति मुखानि अग्राणि
sp004-001730_KS_16	येषाम् ते आशुगाः बाणाः भूमिम् प्राविशन् प्रविष्टाः
sp004-001731_KS_16	अत्र विभेदकापि शोणितमुखाः इति विरोधाभासालङ्कारेण
sp004-001732_KS_16	बाणानाम् अतिशीघ्रगामित्वरूपवस्तुध्वनिः
sp004-001733_KS_16	न च शीघ्रमेव व्यञ्जनीयमिति वाच्यम्
sp004-001734_KS_16	आशुगाः इत्यनेनैव तदभिहितत्वात्
sp004-001735_KS_16	निर्भिद्येति
sp004-001736_KS_16	आहवोत्सवे सङ्ग्रामरूप उत्सवे प्रीतानाम् प्रवरयोधानाम् अतिश्रेष्ठयोद्धॄणाम् सम्बन्धिनः
sp004-001737_KS_16	आशुगाः बाणाः दन्तिनः गजात् निर्भिद्य भेदयित्वा पूर्वम् पातयामासुः
sp004-001738_KS_16	पश्चात्स्वयमपि पेतुः
sp004-001739_KS_16	अत्र वाक्यार्थरूपवस्तुना प्राणापहारकम् तेषाम् अतितैक्ष्ण्यम् वस्तु ध्वन्यते इति वस्तुना वस्तुध्वनिः
sp004-001740_KS_16	ज्वलदिति
sp004-001741_KS_16	ज्वलदग्निमुखैः प्रज्वलद्वह्निसहिताग्रैः
sp004-001742_KS_16	तथा इतरेतरम् परस्परम् नीरन्ध्रैः निर्गतावकाशैः
sp004-001743_KS_16	परस्परसङ्घट्टितैरिति तात्पर्यार्थः
sp004-001744_KS_16	बाणैः शरैः
sp004-001745_KS_16	उच्चैः अतिशयितम् यथा तथा कीर्णे व्याप्ते व्योम्नि
sp004-001746_KS_16	वैमानिकाः विमानचारिणः देवाः विष्णवादयः दूरम् अपासरन् दुद्रुवुः
sp004-001747_KS_16	आत्मशरीरसम्बन्धशङ्काकुलत्वात् इति भावः
sp004-001748_KS_16	विभिन्नमिति
sp004-001749_KS_16	धन्विनाम् बाणैः विभिन्नम् विदीर्णम्
sp004-001750_KS_16	अत एव व्यथार्तम् पीडया दुःखितम्
sp004-001751_KS_16	अत एव विह्वलम्
sp004-001752_KS_16	इतिकर्तव्यताविस्मरणाश्रयम् इत्यर्थः
sp004-001753_KS_16	व्योम नभः श्येनप्रतिरवस्य पक्षिविशेषप्रतिध्वनेः छलात् मिषेण
sp004-001754_KS_16	विरसम् कठोरम् यथा तथा ररासेव रुरोद इव इत्युत्प्रेक्षालङ्कारः
sp004-001755_KS_16	चापैरिति
sp004-001756_KS_16	आकर्णम् कर्णपर्यन्तम् आकृष्टैः रणैषिणाम् योद्धॄणाम् सम्बन्धिभिः चापैः धनुर्भिः
sp004-001757_KS_16	विमुक्ताः विसृष्टाः आशुगाः शराः रुधिरास्वादे लुब्धाः लम्पटा इव दूरम् अधावन् विद्रुताः
sp004-001758_KS_16	लम्पटोपि भोजनास्वादाय द्रुतम् पलायते तद्वत्
sp004-001759_KS_16	गृहीता इति
sp004-001760_KS_16	आजौ सङ्ग्रामे वीरैः कर्तृभिः
sp004-001761_KS_16	पाणिभिः गृहीताः
sp004-001762_KS_16	तथा विकोशाः
sp004-001763_KS_16	कोशरहिताः
sp004-001764_KS_16	कोशोऽस्त्री कुड्मले पाले दिव्यखड्गापिधानके इति मेदिनी
sp004-001765_KS_16	खड्गराजयः करवालपङ्क्तयः कान्तिजालच्छलात् द्युतिसमूहकैतवेन सम्मदात् वीराणामपि
sp004-001766_KS_16	शत्रुविघातसाधने वयमेव यथोचिताः तथा नान्ये इति प्रमोदात् व्यहसन्निव जहसुरिव इत्युत्प्रेक्षा
sp004-001767_KS_16	खड्गा इति
sp004-001768_KS_16	शोणितेसन्दिग्धाः रुधिरसंलिप्ताः
sp004-001769_KS_16	तथा वीरपाणिषु नृत्यन्तः खड्गाः
sp004-001770_KS_16	रजसा घने सान्द्रे
sp004-001771_KS_16	तथा अनन्ते अपारे रणे विद्युताम् वैभवम् दधुः
sp004-001772_KS_16	तद्वत् शूशुभिरे इत्यर्थः
sp004-001773_KS_16	अत्र पदार्थवृत्तिनिदर्शनालङ्कारः
sp004-001774_KS_16	कुन्ता इति
sp004-001775_KS_16	रणाङ्गणे सङ्ग्रामचत्वरे चण्डम् प्रचण्डम् यथा तथा उल्लसन्तः दीप्यमानाः कुन्ताः प्रासाः
sp004-001776_KS_16	भल्लाः इति यावत्
sp004-001777_KS_16	कुन्तः प्रासे चण्डभावे क्षुद्रजन्तौ गवेधुके इति विश्वः
sp004-001778_KS_16	लेलिहानाः पुनः पुनः अतिशयेन वा लिहन्ति ते लेलिहानाः
sp004-001779_KS_16	आस्वादयन्तः इत्यर्थः
sp004-001780_KS_16	लिहेः यङन्तात् शानच्
sp004-001781_KS_16	यमस्य जिह्वाभोगाः रसनारूपयन्त्राणीव
sp004-001782_KS_16	आभोगो वरुणच्छित्त्रे पूर्णतायन्त्रयोरपि इति विश्वः
sp004-001783_KS_16	चकाशिरे दिद्युतिरे
sp004-001784_KS_16	प्रज्वलदिति
sp004-001785_KS_16	प्रज्वलत् प्रदीप्यमानम् कान्तिचक्रम् द्युतिमण्डलम् येषाम् तानि
sp004-001786_KS_16	तथा चण्डाम् शुमण्डलस्य सूर्यमण्डलस्य श्रीरिव श्रीः शोभा येषाम् तानि
sp004-001787_KS_16	वराः श्रेष्ठाः ये चक्रिणः योधाः तेषाम् सम्बन्धीनि चक्राणि आयुधविशेषाः
sp004-001788_KS_16	चक्रो गणे चक्रवाके चक्रम् सैन्यरथाङ्गयोः
sp004-001789_KS_16	ग्रामजाले कुलालस्य भाण्डे राष्ट्रास्त्रयोरपि इति विश्वः
sp004-001790_KS_16	रणव्योमनि सङ्ग्रामरूपगगने बभ्रमुः
sp004-001791_KS_16	वा जॄभ्रमुत्रसाम् इति एत्वाभ्यासलोपयोः विकल्पः
sp004-001792_KS_16	अथ व्याख्यानान्तरम्
sp004-001793_KS_16	वरचक्रिणाम् वराणाम् वीराणाम् ये चक्रिणः रथाः तेषाम् चक्राणि अङ्गानि रणव्योमनि बभ्रमुः
sp004-001794_KS_16	विशेषणद्वयम् उभयत्रापि समानम्
sp004-001795_KS_16	केचिदिति
sp004-001796_KS_16	अभ्युपेयुषाम् सम्मुखम् आगतवताम् वीराणाम् धीरैः गम्भीरैः प्रणादैः गर्जितैः
sp004-001797_KS_16	केचिद्वीराः क्षोभतः चित्तसञ्चलनाद्धेतोः वाहात् अश्वात् निपेतुः मुमूर्च्छुः
sp004-001798_KS_16	अपरे केचित् मदात् गर्वात् मुमुहुः
sp004-001799_KS_16	चेतनाविरहिताः बभूवुः इत्यर्थः
sp004-001800_KS_16	कश्चिदिति
sp004-001801_KS_16	कश्चिद्वीरः जिघांसौ हन्तुमिच्छौ वीरे अभ्यागते सम्मुखम् आगते सति
sp004-001802_KS_16	मुदम् आदधौ प्रससाद
sp004-001803_KS_16	अथ च क्षुब्धे एतदीयप्रहारक्षुभिते अत एव परावृत्य गते तु विषसाद खिन्नः अभूत्
sp004-001804_KS_16	यतः आहवप्रियः सङ्ग्रामप्रियः
sp004-001805_KS_16	वीराणाम् प्रतिद्वन्द्विसम्मुखागमनमेव प्रीतिजनकम् भवति इति भावः
sp004-001806_KS_16	बहुभिरिति
sp004-001807_KS_16	रणे उल्बणाः उद्भटाः केऽपि योधाः रणे सङ्ग्रामे बहुभिः सह
sp004-001808_KS_16	युद्ध्वा परिभ्रम्य वा तानुद्दिश्य उपेयुः युद्धार्थम् अभिजग्मुः
sp004-001809_KS_16	ये पूर्वम् वृताः अङ्गीकृताः यैः सह पूर्वम् अयोधि पुनरपि तैरेव सह योद्धुम् जग्मुः इत्यर्थः
sp004-001810_KS_16	अभित इति
sp004-001811_KS_16	भुजादण्डेषु यः रोम्णाम् उद्गमः तम् बिभ्रति तथाभूताः भटाः योधाः कर्तारः
sp004-001812_KS_16	रणस्य सङ्ग्रामस्य मदेन उद्धतान्
sp004-001813_KS_16	अत एव योद्धुम् अभितः अभ्यागतान् वीरान्
sp004-001814_KS_16	आलोक्य इति शेषः
sp004-001815_KS_16	प्रत्यनन्दन् अहृष्यन्
sp004-001816_KS_16	शस्त्रेति
sp004-001817_KS_16	शस्त्रैः भिन्नाः विदीर्णाः ये इभकुम्भाः गजगण्डस्थलानि
sp004-001818_KS_16	कुम्भः स्यात्कुम्भकर्णस्य सुते वेश्यापतौ घटे
sp004-001819_KS_16	राशिभेदे द्विपाङ्गे च इति विश्वः
sp004-001820_KS_16	तेभ्यः अधश्च्युतानि मौक्तिकानि कर्तॄणि
sp004-001821_KS_16	अध्याहवक्षेत्रम् अधिसङ्ग्रामकेदारम्
sp004-001822_KS_16	उप्तम्
sp004-001823_KS_16	डुवप् बीजसन्ताने इत्यतः निष्ठा
sp004-001824_KS_16	यत्कीर्तिबीजम् यशोरूपमहीरुहबीजम् तस्य अङ्कुरः तस्य श्रियम् शोभाम्
sp004-001825_KS_16	दधुः इति शेषः
sp004-001826_KS_16	वीराणामिति
sp004-001827_KS_16	रणे विषमैः दुःसहैः वीराणाम् घोषैः विद्रुताः पलायिताः
sp004-001828_KS_16	वारणाः गजाः शास्यमानाः शिष्यमाणा अपि
sp004-001829_KS_16	यन्तृभिः इति शेषः
sp004-001830_KS_16	धूताङ्कुशाः अपमानिताङ्कुशाः सन्तः त्रासात् दिशो भेजुः
sp004-001831_KS_16	तॄफलभज इति एत्वाभ्यासलोपौ दिशः प्रति पलायाञ्चक्रिरे
sp004-001832_KS_16	रण इति
sp004-001833_KS_16	रणे सङ्ग्रामे बाणगणैः शत्रुशरनिकरैः भिन्नयोधिनः विदीर्णयन्तारः
sp004-001834_KS_16	अत एव स्वयमपि भिन्नाः अत एव भ्रमन्तः महागजाः
sp004-001835_KS_16	मिलन्त्यः संयुजन्त्यः याः रक्तस्य निम्नगाः नद्यः तासु निममज्जुः
sp004-001836_KS_16	अपार इति
sp004-001837_KS_16	उच्चैस्तरेष्वपि रथेषु अपारे अगाधे असृक् सरित्पूरे
sp004-001838_KS_16	रुधिरनदीप्रवाहे मज्जत्सु सत्सु रथिनः रथारोहाः क्रद्धाः
sp004-001839_KS_16	अत एव हुङ्कृतैः भीषयन्तः इति शेषः
sp004-001840_KS_16	अभिरिपुम् शत्रुसम्मुखम् शरान् व्यसृजन् तत्यजुः
sp004-001841_KS_16	खड्गेति
sp004-001842_KS_16	खड्गनिर्लूनमूर्धानः करवालकृत्तशिरसः
sp004-001843_KS_16	अत एव वाजिनः अश्वात् व्यापतन्तः अपि असिना खड्गेन दारितान् विदीर्णान् अरीन् प्रथमम् पातयामासुः
sp004-001844_KS_16	पुनः स्वयम् पेतुः इति शेषः
sp004-001845_KS_16	अत्र दारयित्वासिना रिपून् इति पाठः साधीयान्
sp004-001846_KS_16	वीराणामिति
sp004-001847_KS_16	शस्त्रभिन्नानि अत एव निपतन्त्यपि दन्तैः दष्टाः पीडिताः ये ओष्ठाः अधराः तैः
sp004-001848_KS_16	भीमानि घोराणि वीराणाम् शिरांसि क्रुधा अभिरिपुम् वैरिसम्मुखम् अधावन्
sp004-001849_KS_16	शिरांसीति
sp004-001850_KS_16	अर्धचन्द्रहृतानि अर्धचन्द्राकारबाणकर्तितानि वरयोधानाम् शिरांसि
sp004-001851_KS_16	पादैः आदधानाः गृह्णन्तः श्येनाः पक्षिविशेषाः
sp004-001852_KS_16	भृशम् अतिशयेन नभः व्यानशिरे व्यापुः
sp004-001853_KS_16	सर्वस्मिन्नेव नभसि श्येननीतमस्तकान्येव जातानि इति भावः
sp004-001854_KS_16	क्रोधादिति
sp004-001855_KS_16	पदातयः पद्गतयः अश्वारोहाश्च क्रोधाद्धेतोः अभ्यापतताम् सम्मुखम् आगच्छताम्
sp004-001856_KS_16	दन्तिनाम् दन्तेषु आरुढाः सन्तः प्रासैः कुन्तैः गजारोहप्राणान् यन्तॄणाम् असून् अपाहरन्
sp004-001857_KS_16	शस्त्रेति
sp004-001858_KS_16	शस्त्रैः छिन्नाः गजारोहाः येषाम् अत एव इतस्ततः विभ्रमन्तः
sp004-001859_KS_16	गजाः युगान्तवातैः प्रलयप्रभञ्जनैः चालिताः उत्पातिताः शैला इव बभुः शुशुभिरे
sp004-001860_KS_16	मिलितेष्विति
sp004-001861_KS_16	योद्धुम् मिलितेषु दन्तिषु
sp004-001862_KS_16	आरुढाः इति शेषः
sp004-001863_KS_16	भटाः मिथः अन्योन्यम् युद्ध्यमानाः प्रसभम् बलात् शस्त्रैः कृत्वा परस्परम् प्राणान् अगृह्णन्
sp004-001864_KS_16	रुषेति
sp004-001865_KS_16	रुषा क्रोधेन मिथः अन्योन्यम् मिलताम् दन्तिनाम् ये दन्ताः तेषाम् सङ्घर्षात् जातः अनलः
sp004-001866_KS_16	अग्निः अरिभिः वैरिभिः शस्त्रैः हृताः प्राणाः येषाम् तान् योधान् सहसा अकस्मात् अदहत् पुप्लोष
sp004-001867_KS_16	आक्षिप्ता इति
sp004-001868_KS_16	परम् अतिशयितम् कोपनैः क्रुद्धैः दन्तीन्द्रैः आक्षिप्ता अपि
sp004-001869_KS_16	आक्षेप्तुम् शुण्डेन गृहीता अपि इत्यर्थः
sp004-001870_KS_16	पत्तयः पादचारिणः स्वस्य प्रभोः पुरः खड्गाघातैः तदसून् दन्तीन्द्रप्राणान् अहरन् जगृहुः
sp004-001871_KS_16	उत्क्षिप्येति
sp004-001872_KS_16	करिभिः उत्क्षिप्य उत्थाप्य दिवि दूरान्मुक्तानाम् योधिनाम् जीवात्मभिः जिवैः प्राणैरिति यावत्
sp004-001873_KS_16	दिव्याः स्वर्गियाः गतिः प्रापि
sp004-001874_KS_16	विग्रहैः देहैः मही वा प्रापि प्राप्ता
sp004-001875_KS_16	कर्मणि लुङ्
sp004-001876_KS_16	खड्गैरिति
sp004-001877_KS_16	भटाः योधाः धवलधारालैः धवलाम् धाराम् लान्ति गृह्णन्ति तैः
sp004-001878_KS_16	शुभ्रधारैः इत्यर्थः
sp004-001879_KS_16	अद्वितीयैः खड्गैः कृत्वा भुवा पृथिव्या समम् विद्धान् प्रहृतान् करिणाम् करान्
sp004-001880_KS_16	शुण्डादण्डान् निहत्यापि लवित्वापि सन्तोषम् तृप्तिम् न ययुः
sp004-001881_KS_16	अन्यानपि निहन्मीति बुद्धिमन्तो बभूवुः इत्यर्थः
sp004-001882_KS_16	आक्षिप्येति
sp004-001883_KS_16	करिभिः कर्तृभिः
sp004-001884_KS_16	करैः दण्डैः कृत्वा आक्षिप्य उत्थाप्य अभिदिवम्
sp004-001885_KS_16	आकाशसम्मुखम् नीताः प्रापिताः पत्तयः पादचारिणः रक्ताभिः
sp004-001886_KS_16	अनुरक्ताभिः दिव्याङ्गनाभिः द्रुतम् शीघ्रम् आदातुम् ग्रहीतुम् ईषिरे इष्टा बभूवुः
sp004-001887_KS_16	अहमेतान् ग्रहीष्यामि अहमेतान् ग्रहीष्यामि इति त्वरिता बभूवुः
sp004-001888_KS_16	धन्विन इति
sp004-001889_KS_16	तुरगारुढाः धन्विनः धनुर्धारिणः योधाः शरैः क्षतान्
sp004-001890_KS_16	अत एव मूर्च्छितान् गजारोहान् यन्तॄन्
sp004-001891_KS_16	भूयः अपि पुनरपि योद्धुम् आश्वसतः जीवतः एतादृशान् चिरम् प्रत्यैच्छन्
sp004-001892_KS_16	प्रतीक्षन्ते स्म इत्यर्थः
sp004-001893_KS_16	क्रुद्धस्येति
sp004-001894_KS_16	पत्तिः पादचारी काश्चित् योधः क्रुद्धस्य अत एव जिघृक्षोः
sp004-001895_KS_16	गृहीतुम् इच्छोः दन्तिनः करम् दन्तयोः अधोभागम्
sp004-001896_KS_16	असिना निर्भिद्याच्छित्वा जिघृक्षया प्रत्युत
sp004-001897_KS_16	तस्यैव ग्रहीतुम् इच्छया दन्तमुसलौ आरुरोह आरुढवान्
sp004-001898_KS_16	खड्गेनेति
sp004-001899_KS_16	प्रातिपक्ष्ये शत्रुसम्बन्धिनि सैन्ये प्रविष्टोऽपि पदातिः पादचारी दन्तिनः गजस्य
sp004-001900_KS_16	रदनद्वयम् दन्तद्वयम् खड्गेन कृत्वा मूलतः मूलात् हत्वा भित्त्वा द्रुतम् निरगात् निश्चक्राम
sp004-001901_KS_16	शत्रुसैन्यप्रविष्टस्य मरणमेव ध्रुवम्
sp004-001902_KS_16	तदस्य विपरीतम् अभूत् इति अपिना द्योत्यते
sp004-001903_KS_16	करेणेति
sp004-001904_KS_16	कोपिना क्रुद्धेन करिणा दन्तिना कर्त्रा
sp004-001905_KS_16	करेण कृत्वा सुतराम् गृहीतोऽपि वीरः असिना खड्गेन तस्यैव करिणः एव असून् प्राणान् जहार हृतवान्
sp004-001906_KS_16	स्वयम् अक्षतः अभूत्
sp004-001907_KS_16	तुरङ्गीति
sp004-001908_KS_16	तुरङ्गी अश्वारोहः कश्चित् योद्धा तुरगारुढम् अश्ववारम् प्रासेन कुन्तेन
sp004-001909_KS_16	वक्षसि आहत्य ताडयित्वा पततः तस्य आश्ववारस्य
sp004-001910_KS_16	कर्तृकम् स्वके आत्मीये हृदि प्रासघातम् कुन्तक्षतम् नाज्ञासीत् न विजज्ञे
sp004-001911_KS_16	तदीय पतनज आनन्दस्य उद्वेलत्वात् इति भावः
sp004-001912_KS_16	द्विषेति
sp004-001913_KS_16	द्विषा शत्रुणा प्रासेन कृत्वा हृतप्राणः मारितः
sp004-001914_KS_16	तथा वाजिपृष्ठे अश्वपृष्ठभागे दृढासनः
sp004-001915_KS_16	प्राक् दृढासनत्वात् मृतत्वे दृढत्वम् युक्तम्
sp004-001916_KS_16	तथा हस्त उद्धृतः महाप्रासः येन तथाभूतः कश्चित् जीवन्निव भुवि अभ्रमत्
sp004-001917_KS_16	अश्वभ्रमणवशात् भ्रमन् शवः अशव इव लक्षितः इति भावः
sp004-001918_KS_16	तुरङ्गेति
sp004-001919_KS_16	अबद्धोऽपि अनिरुद्धोऽपि महावाजी महान् अश्वः
sp004-001920_KS_16	साश्रुणी सबाष्पे नयने यस्य तथाभूतः सन्
sp004-001921_KS_16	शस्त्रहृतप्राणम् अत एव भुवि गतम् तुरङ्गसादिनम् अश्ववारम् नात्यजत् न जहौ
sp004-001922_KS_16	किन्तु तज्जीवनम् अपेक्षमाणः तत्रैव तस्थौ इत्यर्थः
sp004-001923_KS_16	भल्लेनेति
sp004-001924_KS_16	रिपुणा कर्त्रा
sp004-001925_KS_16	शितधारेण तीक्ष्णधारेण भल्लेन भिन्नोऽपि विदारितोऽपि अश्वगः
sp004-001926_KS_16	तुरङ्गगामी कोपतः क्रोधवशात् नामूर्च्छत् न मुह्यति स्म
sp004-001927_KS_16	किन्तु प्रपतन्नपि अश्वात् अधः स्रंसमानोऽपि रिपुम् हन्तुम् इयेष ऐच्छत्
sp004-001928_KS_16	मिथ इति
sp004-001929_KS_16	मिथः अन्योन्यम् प्रासेन आहतौ
sp004-001930_KS_16	अत एव वाजिभ्याम् सकाशात् च्युतौ अधः पतितौ
sp004-001931_KS_16	अत एव भूमिम् गतौ कौचित् योधौ रुषा युतौ सन्तौ शस्त्र्या खड्गपुत्र्या युयुधतुः युयुधाते
sp004-001932_KS_16	अथ च केशाकेशि केशेषु केशेषु गृहीत्वा प्रवृत्तम् यत् युद्धम्
sp004-001933_KS_16	भुजाभ्याम् भुजाभ्याम् प्रहृत्य प्रवृत्तम् यद्युद्धम् तत् अभूत्
sp004-001934_KS_16	तत्र तेनेदमिति सरूपे इति सूत्रेण समासः
sp004-001935_KS_16	रथिन इति
sp004-001936_KS_16	रथिभिः रथारोहैः कर्तृभिः
sp004-001937_KS_16	बाणैः कृत्वा हृतप्राणाः तथा दृढासनाः क्षतम् नष्टम् कार्मुकसन्धानम्
sp004-001938_KS_16	धनुःसज्जीकरणम् येषाम् एवम्भूताः रथिनः रथारोहाः
sp004-001939_KS_16	सप्राणाः इव जीवन्तः इव मेनिरे मताः
sp004-001940_KS_16	कर्मणि लिट्
sp004-001941_KS_16	द्रष्टृभिः इति शेषः
sp004-001942_KS_16	नेति
sp004-001943_KS_16	रथी रथारोहः शस्त्रेण मूर्च्छितम् अचेतितम् रथिनम् भूयः न प्राहरत्
sp004-001944_KS_16	किन्तु पुनरपि युधि लोभतः लोभेन
sp004-001945_KS_16	तृतीयार्थे तसिः
sp004-001946_KS_16	प्रत्याश्वसन्तम् पुनः उज्जीवन्तम् अन्विच्छन् अपेक्षमाणः सन् अतिष्ठत्
sp004-001947_KS_16	अन्योन्यमिति
sp004-001948_KS_16	वरायुधौ श्रेष्ठायुधौ कौचित् रथिनौ अन्योन्यम् परस्परेण कृत्वा गतप्राणौ
sp004-001949_KS_16	गमितासू अत एव दिवङ्गतौ एकाम् अप्सरसम् प्राप्य युयुधाते
sp004-001950_KS_16	अहमेताम् ग्रहीष्यामि अहमेताम् ग्रहीष्यामि इति वदन्तौ कलहम् चक्रतुः इत्यर्थः
sp004-001951_KS_16	मिथ इति
sp004-001952_KS_16	मिथः अन्योन्यम् अर्धचन्द्रेण तदाकारबाणेन निर्लूनमूर्धानौ छिन्नमस्तकौ अत एव खेचरौ
sp004-001953_KS_16	आकाशचारिणौ रुचा कान्त्या युतौ कौचित् रथिनौ रथारोहौ कर्तारौ
sp004-001954_KS_16	भुवि नृत्यन्तौ गात्रम् विक्षिपन्तौ स्वकबन्धौ शिरोरहितस्वदेहौ कर्म
sp004-001955_KS_16	अपश्यताम् दृष्टवन्तौ
sp004-001956_KS_16	रणेति
sp004-001957_KS_16	तूर्येषु नदत्सु सत्सु परेतयोषिताम् भूताङ्गनानाम् गणेषु गायत्सु सत्सु
sp004-001958_KS_16	धृतायुधाः कबन्धराजयः शिरोरहितदेहपङ्क्तयः शोणितपङ्कपिच्छिले रुधिरकर्दमलिप्ते
sp004-001959_KS_16	अनेन स्निग्धत्वम् उक्तम्
sp004-001960_KS_16	रणाङ्गणे सङ्ग्रामचत्वरे कथम् कथञ्चित् महता कष्टेन ननृतुः गात्रम् विचिक्षिपुः
sp004-001961_KS_16	भूमेः अतिस्निग्धतया पादयोः स्थैर्येण स्थापनासम्भवात् नृत्ये प्रयत्नो योग्यः इति भावः
sp004-001962_KS_16	एषाम् श्लोकानाम् स्फुटार्थत्वात् विस्तरेण विवृतिः नोक्ता
sp004-001963_KS_16	प्रसङ्गात् वक्तव्यनिर्धारणेन लाघवादि अकारि
sp004-001964_KS_16	अतः क्षन्तव्यम् इत्यलम्
sp004-001965_KS_16	उपजातिः वृत्तम्
sp004-001966_KS_16	इतीति
sp004-001967_KS_16	इति पूर्वोक्तप्रकारेण सुरासुरसैन्ययोः देवदैत्यसैन्ययोः युद्धे सङ्ग्रामे वृत्ते भूते सति
sp004-001968_KS_16	तथा रुधिरसरिताम् शोणितनदीनाम् तटेषु मज्जन्तः निमग्नीभवन्तः दन्तिव्रजाः
sp004-001969_KS_16	गजसमूहाः येषु तथाभूतेषु सत्सु
sp004-001970_KS_16	अलम् अतिशयेन क्रोधाद्धेतोः अरुणनयनः रक्तलोचनः
sp004-001971_KS_16	तथा भीमे भयानके भ्रमती विवर्तमाने भृकुटीमुखे भृकुट्योः अग्रे यस्य तथोक्तः
sp004-001972_KS_16	सः सुररिपुः तारकः युयुत्सया योद्धुम् इच्छया सपदि तत्क्षणमेव ककुभाम् दिशाम् ईशान् ककुभाम् दिशाम्
sp004-001973_KS_16	ईशान् इन्द्रादीन् अष्टदिक्पालान् अभ्यागमत् सम्मुखम् आजगाम
sp004-001974_KS_16	हरिणीवृत्तम् रसयुगहयैर्न्सौ म्नौ स्लौ गो यदा हरिणी तदा इति लक्षणात्
sp004-001975_KS_16	इति श्रीपर्वणीकरोपनामक श्रीलक्ष्मणभट्टात्मज सतीगर्भसम्भव श्रीसीतारामकविविरचितया सञ्जीविनीसमाख्यया व्याख्यया समेतः
sp004-001976_KS_16	श्रीकालिदासकृतौ कुमारसम्भवे महाकाव्ये सुरासुरसैन्यसङ्ग्रामवर्णनम् नाम षोडशः सर्गः
