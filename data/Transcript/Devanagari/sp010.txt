sp010-000001_SR_01	समर्थः स्वामी रामदासः
sp010-000002_SR_01	व्यतीतानि सार्धत्रीणि वर्षशतानाम् एकः षट्त्रिंशद्वर्षदेशीयस्तरुणः सन्न्यासी चाफल नाम्नि ग्रामे प्राविशत्
sp010-000003_SR_01	चाफलनामा ग्रामोऽयमस्ति स्थितः सतारामण्डलस्य माण्ड नद्यास्तीरे
sp010-000004_SR_01	गृहस्य द्वारि स्थित्वा तारेण स्वरेण स श्लोकमेकम् उदीरयति
sp010-000005_SR_01	सदा सर्वदा भवत प्रीता रामे
sp010-000006_SR_01	सदानन्दयश श्री परिपूरिताश्च भवत
sp010-000007_SR_01	दुःखचिन्तया भवत कदापि न दूनाः
sp010-000008_SR_01	रामम् प्रभुमात्मनि निदधत परिपूर्णाः इति
sp010-000009_SR_01	भूयश्च स तारमुदीरयति जय जय रघुवीर समर्थ इति
sp010-000010_SR_01	शरीरे काषायम् वासः
sp010-000011_SR_01	स्कन्धे भिक्षाप्रसेवकः झोली एकस्मिन् हस्ते कमण्डलुः
sp010-000012_SR_01	द्वितीये च यष्टि कुबडी पादयोः काष्ठपादुके
sp010-000013_SR_01	मुखम् तेजस्वि
sp010-000014_SR_01	वाणी चावर्जिकापि तेजस्विनी
sp010-000015_SR_01	गृहिणी काचित् एकस्मिन् बृहति पात्रे तण्डुलान्यानीय भिक्षाम् दित्सति
sp010-000016_SR_01	ताम् सन्न्यासी प्रतिबोधयति मातः एकाम् मुष्टिमेव प्रदेहि
sp010-000017_SR_01	नाधिकग्रहणस्य अस्माकम् पारम्परी इति
sp010-000018_SR_01	ग्रामाद् बहिरासीदेको वटवृक्षः
sp010-000019_SR_01	तत्र सन्न्यासी विहितवसतिः
sp010-000020_SR_01	धूनी प्रज्वालिता
sp010-000021_SR_01	प्रतिदिनम् यथा स तत्र ध्यानस्थस्तस्थौ
sp010-000022_SR_01	यदा तेन उन्मीलिते चक्षुषी तदा प्रमुखवर्त्तिनि माले ददृशिवान् भगवतो रामस्य धनुर्धारिणीम् मूर्त्तिम्
sp010-000023_SR_01	अतः परमपि स ध्यानमग्नो जातः
sp010-000024_SR_01	अनन्तरम् भूयोऽपि यदोन्मीलितनेत्रोऽजायत व्यपश्यत् तत्र तथैव तामेव भगवतो रामस्य मूर्तिम् सः
sp010-000025_SR_01	यदा तृतीयम् वारमपि स एव साक्षात्कारो जातस्तदा सन्न्यासी पप्रच्छ
sp010-000026_SR_01	प्रभो काऽस्ति तवेच्छेति
sp010-000027_SR_01	राम उदतरत् अहमत्र निवसितुमिच्छामीति
sp010-000028_SR_01	वार्तेयम् ग्रामीणेषु प्रससार
sp010-000029_SR_01	ते कथयन्ति आगत एकस्त्यागी विरागी सन्न्यासी कण्ठस्तस्य मधुरः वाणी प्रभाववती
sp010-000030_SR_01	जना एकत्रिता भवितुमारब्धाः
sp010-000031_SR_01	केनचित् पृष्टम् महाराज कोऽत्र भवानिति सन्न्यासी प्रोदतरत् अस्म्यहम् रामस्य दासः इति
sp010-000032_SR_02	कुतो भवानायाति क्व वा गन्ता
sp010-000033_SR_02	सन्न्यासी कथयति रामचरणेभ्य आयातः रामचरणानेव गन्तास्मि इति
sp010-000034_SR_02	अथान्यः कश्चित् ब्रूते दूरे तिष्ठन्तु लौकिका इमे वृत्तान्ताः भगवन्
sp010-000035_SR_02	भजनमेकम् श्रावयत् उपदिशत्वस्मान् इति
sp010-000036_SR_02	सन्न्यासी प्रावोचत्
sp010-000037_SR_02	गणाधीशो गुणाधीशो गुणातीतो ददाति सः
sp010-000038_SR_02	ज्ञानम् ज्ञानप्रदातृभ्यो रामम् वाग्रूपिणम् नुमः
sp010-000039_SR_02	अयनम् खलु यत् तस्य तद् दिव्यम् तत्र धावताम्
sp010-000040_SR_02	नास्ति भीः काचनास्माकम् इति स प्रभुरर्च्यताम्
sp010-000041_SR_02	जय जय रघुवीर समर्थ
sp010-000042_SR_02	शतशतानि श्रोतार एकत्रीभवन्ति
sp010-000043_SR_02	सर्वेऽपि वदन्ति जय जय रघुवीर समर्थ इति
sp010-000044_SR_02	स्थितिः पर्यवर्तत
sp010-000045_SR_02	आच्छादिताऽभूच्चेतन
sp010-000046_SR_02	इदानीम् सन्न्यासी रामायणकथाम् श्रावयति
sp010-000047_SR_02	प्रथमम् स रावणराज्यमवर्णयत्
sp010-000048_SR_02	चतसृषु दिक्षु हाहाकारोऽश्रूयत सर्वत्रैव अनाचारः अत्याचारः दुराचारोऽदृश्यन्त
sp010-000049_SR_02	राक्षसा आगच्छन्ति दास्यवमाचरन्ति स्त्रीरुत्थाप्यापहरन्ति नासीत् तेषाम् निरोद्धा कश्चित्
sp010-000050_SR_02	पृथिवी कम्पितुमारभत रोदिति स्म सा गोरूपम् धृत्वा सा ब्रह्मदेवमुपेयाय
sp010-000051_SR_02	सोऽपि देवस्ताम् विष्णुलोकमनयत् भगवता विष्णुना आश्वासनम् कृतम्
sp010-000052_SR_02	आगमिष्याम्येवाहम् दशरथगृहेऽवतरिष्यामि दुष्टान् दण्डयिष्यामि अनुग्रहीष्यामि च सतः
sp010-000053_SR_02	अधर्मम् निरोध्य धर्मम् प्रतिष्ठापयितास्म्यहम्
sp010-000054_SR_02	रामः पञ्चवटीमधिशिश्रिये मनुष्यभक्षिणश्चतुर्दशसहस्रान् राक्षसान् स न्यपीपतत्
sp010-000055_SR_02	रात्रौ द्वादशवादनेन कथा समाप्ता
sp010-000056_SR_02	श्रोतारः सद्भावभरितहृदया गृहम् प्रत्यावर्त्तन्ते स्म
sp010-000057_SR_02	तेषाम् मुखेभ्य उद्गाराः स्वत एव निःसृता कियानस्ति प्रभावो वाण्याम् वाक्सिद्धिरस्त्यस्य
sp010-000058_SR_02	वाक्प्रवाहो गङ्गाप्रवाहत्येतस्य शब्दानि चित्राणीव रचयति साक्षात्
sp010-000059_SR_02	सर्वैरेवान्वभूयत यत् तदानीम् सम्पूर्णे भारते वर्षे रावणस्यैव राज्यमस्ति विद्यमानमिति
sp010-000060_SR_02	सन्न्यासिनो वाणी सत्या भवति
sp010-000061_SR_03	राम आगमयिष्यति अवश्यमेवागमिष्यति राम इति
sp010-000062_SR_03	ऊचिवानसौ महात्मा आर्त्तानामस्माकमस्ति कार्यम् उच्चैःस्वरेण आर्तेन च कण्ठेनाह्वातव्यः सः
sp010-000063_SR_03	रामे भक्तिमद्भिर्भवितव्यमस्माभिः परस्परिकाः कलहाः परित्याज्या ऐक्यम् च ग्राह्यमिति
sp010-000064_SR_03	सन्न्यासिनो वचनम् सत्यमेव किन्तु कथमिदमनुष्ठातुम् शक्यम्
sp010-000065_SR_03	एवंविधानाम् महात्मनाम् वचनान्यसत्यानि न भवन्ति
sp010-000066_SR_03	तेषाम् मुखेनेश्वर एव वक्ति
sp010-000067_SR_03	ते हि सर्वानपि रामस्यैवायनेनाग्रे निनीषन्ति इति
sp010-000068_SR_03	एवम्विधानुद्गारान् प्रकटयन्तः सर्वे स्वम् स्वम् गृहमुपेताः
sp010-000069_SR_03	तेषाम् कर्णेषु सन्न्यासिन एव वचनानि ध्वनन्ति आसन्
sp010-000070_SR_03	सर्वेऽनुध्वनन्ति रामस्यायन एव वर्तामहै
sp010-000071_SR_03	तस्याम् शबर्याम् बहुभिः स्वप्ना अदृश्यन्त राम आगच्छतीति
sp010-000072_SR_03	मन्दिरस्य कृते स्थानम्
sp010-000073_SR_03	द्वितीयस्मिन् दिने यदा दर्शनार्थिनः सन्न्यासिनो दर्शनार्थमुपेताः
sp010-000074_SR_03	तदा संस्यासी साञ्जलिः प्रोवाच एकाम् भिक्षाम् याचे इति
sp010-000075_SR_03	ग्रामस्य श्रेष्ठी ब्रूते भवन्तो यदपि कथयेयुः गोधूमाः यवाः तण्डुलाः घृतम् गुडः
sp010-000076_SR_03	इत्यादिकम् सर्वम् भवताम् चरणेषु स्थापितम् द्रक्ष्यते
sp010-000077_SR_03	एकः कर्षुक उवाच मम पार्श्वे महिष्यः सन्ति गावो भवन्ति
sp010-000078_SR_03	यावदपीष्यते तावद् दुग्धम् दधि नवनीतम् चानयिष्ये
sp010-000079_SR_03	स्वामी प्रोवाच यत्सत्यम् अत्रभवन्तः सर्वेऽप्युदाराः धन्यवादस्य पात्राणि भवन्तः
sp010-000080_SR_03	किन्तु ममार्थे नाहमर्थी कणस्यापि
sp010-000081_SR_03	अर्थी भवाम्यहम् राममन्दिरस्य
sp010-000082_SR_03	एवंविध एवादेशो लब्धो मया स्वप्ने
sp010-000083_SR_03	तस्य कृतेऽपेक्ष्यते भूमिः
sp010-000084_SR_03	तामेव भिक्षितुमस्ति मे कामः
sp010-000085_SR_03	वदन्तु भवन्तः काम् वा भूमिम् निर्धारयन्ति भवन्तस्तदर्थमिति
sp010-000086_SR_03	भक्ता सर्वे परस्परस्य मुखम् पश्यन्ति ब्रुवन्ति च
sp010-000087_SR_03	अवश्यमहम् प्रदाता किन्तु सैव भूमिरस्ति मे परिवारस्याश्रयः
sp010-000088_SR_03	अवश्यमहम् प्रदाता किन्तु मम भूमिर्नितराम् दूरेऽस्ति
sp010-000089_SR_03	अवश्यमहम् प्रदाता किन्तु मम भूमिरस्त्यत्यन्तमुर्वरा
sp010-000090_SR_03	अवश्यमहम् प्रदाता किन्तु मम भूमिरस्त्यत्यन्तम् लघुः
sp010-000091_SR_04	इदानीम् ग्रामप्रमुखोऽवोचत् स्वामिन् सर्वेऽप्यत्रत्या वयम् कृषि समाश्रिता भवामः
sp010-000092_SR_04	अत्र अन्नप्रदाम् स्वीयाम् भूमिमस्मासु नास्ति कश्चनापि दातुम् क्षमः
sp010-000093_SR_04	किन्तु यदि श्रीचरणा अप्रसन्ना न भवेयुस्तर्हि निवेदयितुमिच्छामि किञ्चित्
sp010-000094_SR_04	स्वामी ब्रूते सप्रसादम् कथयतु भवान् इति
sp010-000095_SR_04	प्रधानेनावोचि समक्षे विद्यते माण्डनद्याः प्रवाहः अस्य द्वितीये तटे एको महान् मालः टीला दृश्यते
sp010-000096_SR_04	स हि साम्प्रतम् नास्ति कस्मैचनापि प्रयोजनाय
sp010-000097_SR_04	श्मशानभूमिरियमासीदस्यैव ग्रामस्य
sp010-000098_SR_04	यदि रोचेत तामधिगृह्णन्त्वार्या राममन्दिरायेति
sp010-000099_SR_04	स्वामी सप्रसादमुवाच साधु साधु इतोऽधिकमुचिता का वा भवेद् भूमिः
sp010-000100_SR_04	श्मशान एव तु सदैव वसति भगवान् शिवः नित्यम् रामनाम जपति सः
sp010-000101_SR_04	ते हि रामस्य अभिनन्दनमवश्यमेव कुर्युः
sp010-000102_SR_04	भक्तवरेण तुलसीदासेन यदुक्तम् तज्जानीयुरेव भवन्तः
sp010-000103_SR_04	अस्मिन् प्रबन्धेऽस्ति रघुप्रवीरनामात्युदारम् परिपावनम् च
sp010-000104_SR_04	यस्मिन्नुमेशो निवसत्युमाख्यान् दारान् दधानः शिव एव साक्षात् इति
sp010-000105_SR_04	वसन्ति सर्वाणि च मङ्गलानि नाम्नीह नामङ्गलमत्र किञ्चित्
sp010-000106_SR_04	जपन्नजस्रम् भगवानिदम् हि राराज्यते कामरिपुः स शम्भुः
sp010-000107_SR_04	रामप्रभावाद् विषमत्ति देवः सदाशिवः किञ्च फलम् सुधायाः
sp010-000108_SR_04	नामप्रभावाद् शिव एष साक्षान्मृत्युञ्जयश्चास्म्यविनश्वरश्च
sp010-000109_SR_04	अमङ्गलम् यस्य परीकरोऽस्ति परन्तु यो हन्ति विमङ्गलानि
sp010-000110_SR_04	एवमेव राममन्दिरेण श्मशानभूमिरप्यत्यन्तमङ्गलम् नन्दनवनम् भवित्री
sp010-000111_SR_04	अस्याम् रामे समायाते अस्माकम् सूत्रपातो भविष्यति क्रान्तेः
sp010-000112_SR_04	एहि सर्वे मिलित्वा प्रभुभजनम् गायेम
sp010-000113_SR_04	कुरु कल्याणम् हे राम राजन्
sp010-000114_SR_04	जनहितमिह कथमिवाऽन्यथा स्यात्
sp010-000115_SR_04	मत्स्यो जलम् विना विह्वलो यथा
sp010-000116_SR_04	तथैव समेऽपि विह्वला अमी वयम् कृपणाः
sp010-000117_SR_05	शरणमुपेता वयम् समेऽपि भवन्तमेकमुदारम्
sp010-000118_SR_05	त्वमसि पिताऽसि जनन्यपि किम् नो
sp010-000119_SR_05	कृच्छ्रम् कृच्छ्रतरम् वा
sp010-000120_SR_05	भगवन् त्वमसि केवलः शाम्यन् कुत्र याम करवाम किम् प्रभो
sp010-000121_SR_05	मतौ न याति समेषाम् वक्ति दास इह दयामेधताम् त्वयि प्रयाते भगवन् मनोरथा नः सिद्धाः
sp010-000122_SR_05	कुरु कल्याणम्
sp010-000123_SR_05	निर्मितम् मन्दिरम्
sp010-000124_SR_05	अन्यस्मिन्नेव दिने सन्न्यासी द्रुघ्णा कुल्हाडी हस्तः श्मशानभूमौ ददृशे
sp010-000125_SR_05	स द्रुमाँश्चकर्त्त
sp010-000126_SR_05	प्रत्यभाद् यत् भगवान् परशुराम एव साक्षादुपस्थितः
sp010-000127_SR_05	गाश्चारयन्तो यदा तम् ददृशुः तेऽत्यन्तम् आकृष्यन्त
sp010-000128_SR_05	तेऽपृच्छन् स्वामिनः किमत्र कुर्वन्त्यार्याः इति
sp010-000129_SR_05	यदा स्वामिना प्रावोचि अत्र निर्मास्यते मन्दिरम् भगवतो रामस्येति
sp010-000130_SR_05	तदा सर्वेऽपि गोपाः प्रसन्नान्तरङ्गा उदच्छलन् उक्तवन्तस्ते जयोऽस्तु स्वामिनाम्
sp010-000131_SR_05	वदन्त्वत्र भवन्तः किमत्र करणीयमस्त्यस्माकम् बहुकर बुहारी झाडू कार्यम् अस्मभ्यम् त्यज्यताम्
sp010-000132_SR_05	ते सर्वे स्वस्वानि द्रुघ्णान्यानयन्
sp010-000133_SR_05	तथैव कुद्दालादिकान्युपकरणानि
sp010-000134_SR_05	अतीवोत्साहिनश्च परिश्रममकुर्वन्
sp010-000135_SR_05	प्रथमे दिने विंशतिर्जना पर्यश्राम्यन् द्वितीये दिवसे ग्रामस्यान्येऽपि युवान आगताः
sp010-000136_SR_05	तदा षष्टिर्जना कार्यमकुर्वन् तृतीये दिवसे जनानाम् शतद्वयी उपस्थिता स्वीयैरुपकरणैः सह
sp010-000137_SR_05	अथ जनपदस्य पार्श्ववर्त्तिनोऽपि जना समवायन्
sp010-000138_SR_05	अथ प्रत्यहम् चतुष्पञ्चशतप्राया जनाः सेवामकुर्वन्
sp010-000139_SR_05	गुल्माः कण्टकिनः क्षुपा उत्पाटिताः
sp010-000140_SR_05	इदानीम् अवाशिष्यन्त बंहीयस्यः शिलाः
sp010-000141_SR_05	ताः स्प्रष्टुमपि बिभ्यति लोका एताः प्रेताधिवासा इति बद्धसंस्काराः
sp010-000142_SR_06	भक्षिष्यन्ति प्रेता अस्मानिति भयम् तेषाम् मनसि
sp010-000143_SR_06	स्वामिना ते सञ्ज्ञापिता अत्रापि समाधानमस्ति वज्राङ्गवीरो जयतीति घोषः
sp010-000144_SR_06	स्मरन्तु भवन्तस्तुलसीदासवचनम् आयान्ति भूता न हि तस्य पार्श्वे
sp010-000145_SR_06	प्रेताश्च वो यस्य मुखे हनूमान् इति
sp010-000146_SR_06	अथ स्वामिपादेन सिन्दूरवतीस्ताः शिलाः साष्टाङ्गम् प्रणताः
sp010-000147_SR_06	प्रोक्तम् च हे भूतप्रेतपिशाचाः अहम् भवद्भ्यो दध्योदन नैवेद्यम् निवेदयामि
sp010-000148_SR_06	प्रार्थयामि च त्यजन्तु स्थानमिदमत्रभगवन्तः पूज्याः उज्झितप्रैतयोनिशल्या भवेयुरत्रभगवन्तः सर्वेऽपि
sp010-000149_SR_06	वक्ष्यामो वयमेकैकशोऽत्रभगवतामपसरणे जयतु श्रीराम इति
sp010-000150_SR_06	इदम् श्रुत्वा सर्वेऽपि भविष्यन्ति भगवन्तो मुक्ता इति
sp010-000151_SR_06	स्वामिना स्वयम् जयतु श्रीराम इत्युक्त्वा बृहदाकार एकः प्रस्तर उदस्थापि पर्यत्याजि च नद्याम्
sp010-000152_SR_06	एतद् दृष्ट्वा सर्वेऽपि निर्भया जाताः
sp010-000153_SR_06	सर्वमपि क्षेत्रम् अनुद्घातदोषम् संवृत्तम्
sp010-000154_SR_06	शिल्पिनः समागताः
sp010-000155_SR_06	स्वयम् भगवान् विश्वकर्मा प्रकटितः
sp010-000156_SR_06	शुक्लसूत्रम् प्रायोजि मन्दिरस्य मानचित्रम् निरमायि
sp010-000157_SR_06	भूमिरखन्यत
sp010-000158_SR_06	भित्तिका उदतिष्ठन्
sp010-000159_SR_06	एकम् सुन्दरम् सभागारमपि निर्मितम्
sp010-000160_SR_06	वितर्दिका छत् कार्यमपि प्रापूरि
sp010-000161_SR_06	शिखरमपि निरमीयत
sp010-000162_SR_06	तत्र कलशोऽप्यस्थापि
sp010-000163_SR_06	इदानीमवाशिष्यत भगवानर्चावतारः भगवन्मूर्त्तिः
sp010-000164_SR_06	कदा भवित्री प्रतिष्ठा कुत आनेष्यते मूर्त्तिः इत्येतज्जिज्ञासवः प्रष्टुमुपप्रययुः स्वामिनम्
sp010-000165_SR_06	किन्तु तदानीम् स्वामिपादास्तत्र नासन्नुपस्थिताः गता आसन्नन्यत्र क्वापि
sp010-000166_SR_06	मूर्तिरायाता
sp010-000167_SR_06	कतिचिद् दिनानि गतानि येषु स्वामिनो कस्यचिद् वृक्षस्य तले
sp010-000168_SR_06	निषण्णाः सन्तो भगवन्तम् आह्वयन्त आसन्
sp010-000169_SR_06	तस्य भजनमभूत्
sp010-000170_SR_06	भगवन्नेहि त्वरया चरणदर्शनम् दद्याः
sp010-000171_SR_06	रघुकुलमुकुटमणिर्भवसि त्वम् त्वमसि पतिर्जानक्याः
sp010-000172_SR_06	पतितपावनः पतितोद्धर्ता पीडाग्निम् नः प्रशमय
sp010-000173_SR_07	दुःखमग्नमिदमस्ति जगत्या मण्डलमेव समस्तम्
sp010-000174_SR_07	अन्तर्यामी भवति भवाँस्तत् किमिति न तदिदम् वेत्ता
sp010-000175_SR_07	त्वदृते त्राता नास्ति कश्चनाप्यन्यस्त्वम् परमेशः
sp010-000176_SR_07	दयस्व वर्षय करुणाधाराम् चरणयुगम् परिदर्शय
sp010-000177_SR_07	एवम् गायन् स्वामी ध्याने मज्जति
sp010-000178_SR_07	एकस्मिन् दिने दृष्टवन्तः प्रभुम् अशृण्वँश्चेमान् शब्दान् बहोः कालादस्मीह प्रतीक्षमाणः पतितः
sp010-000179_SR_07	त्वामेवास्मि प्रतीक्षमाणः मामुद्धर नय च मन्दिरम्
sp010-000180_SR_07	अस्म्यहम् अङ्गापुरस्य पार्श्वे कृष्णायाः पातितोऽस्मि गभीरे नीरे
sp010-000181_SR_07	तत्र यः सर्वोच्चः पिप्पलो वर्त्तते तस्यैव समक्षम् गवेषय माम् इति
sp010-000182_SR_07	किमवाशिष्यतेदानीम्
sp010-000183_SR_07	स्वामी झटित्येवोत्थितः द्वित्रैः शिष्यैः सह प्रचलितोऽङ्गापुरम्
sp010-000184_SR_07	प्राप्य तत् पुरम् नद्यामियाय
sp010-000185_SR_07	प्लवनदक्षः स्वामी जलस्तम्भिनीम् विद्याम् अप्यजानात्
sp010-000186_SR_07	त्रिचतुरैरेव ब्रूडितैः गोता स मूर्त्तिमवापत्
sp010-000187_SR_07	मूर्तिम् रज्ज्वा बद्ध्वा बहिरानिनाय
sp010-000188_SR_07	मूर्तिरभिरूपाऽभूत्
sp010-000189_SR_07	ताम् दृष्ट्वा सर्वे मुदमावहन्
sp010-000190_SR_07	इदानीम् यावत् अङ्गापुरग्रामे वृत्तमिदम् प्रासरत्
sp010-000191_SR_07	कश्चन सन्न्यासी समागतोऽस्ति स हि नदीजले मग्नाम् मूर्तिम् बहिरानयति
sp010-000192_SR_07	ग्रामस्य भूयांसो बाला वृद्धाश्च तमुद्देशमीयुः
sp010-000193_SR_07	यदा मूर्त्तिर्बहिरायाता स्वामी च ताम् नेतुमियेष तदा एको ग्रामीणः प्रावोचत् मूर्त्तिरियमस्मद्ग्रामीया
sp010-000194_SR_07	ग्रामान्तरम् किमितीमाम् निनीषति भवान्
sp010-000195_SR_07	नेदम् क्षमम् इति
sp010-000196_SR_07	स्वामी तम् भर्त्सयन्नाचुक्रोश एवम् गते इतः पूर्वम् क्व गता आसन्नत्रभवन्तः
sp010-000197_SR_07	केन वाऽऽक्षेपि प्रभोरियम् मूर्त्तिनदीवारिणि
sp010-000198_SR_07	केन कारणेन क्षिप्ता
sp010-000199_SR_07	किम् भगवदाराधनमेवमेव क्रियते
sp010-000200_SR_07	आगतेषु दशसु विंशतौ वा यवनेषु राजपुरुषेषु भवन्तो भीतपलायिता अभूवन्
sp010-000201_SR_07	नाचिन्तयन् मन्दिरस्य रक्षाम् अत्रोट्यन्त यवनैस्तानि स्वैरम्
sp010-000202_SR_07	अददुर्भवन्तोऽवसरम् यवनेभ्यो मन्दिरगता मूर्तीः खण्डयितुम्
sp010-000203_SR_07	यवना आक्रामका यौष्माकीणाः पुत्रीर्वधूश्चापि हरन्ति भवन्तश्च हस्तौ मृद्नन्तः सर्वमिदम् सहन्ते
sp010-000204_SR_07	कातराः भीरवः भवन्ति भवन्तः
sp010-000205_SR_07	आगता इमे मूर्तावधिकारघोषणाः
sp010-000206_SR_07	चाफलग्रामे मन्दिरम् निर्मीयते
sp010-000207_SR_07	मूर्त्तिमिमाम् तत्रैव स्थापयिष्याम्यहम्
sp010-000208_SR_07	विरोद्धुम् शक्ता अग्रे आयान्तु
sp010-000209_SR_07	एवम् निर्भत्सितास्ते स्वामिनम् विरोद्धम् नाशक्नुवन्
sp010-000210_SR_07	स्वामिन उग्राम् मुखमुद्राम् दण्डदृढम् शरीरम् च दृष्ट्वाऽपि नोदसहत कश्चनापि विरोद्धुम्
sp010-000211_SR_08	अथ तेष्वेवैकः स्वामिनमुपेत्योवाच नयन्तु स्वामिनो मूर्त्तिमिमाम्
sp010-000212_SR_08	उत्तमे कार्ये बाधाकलङ्को मा पप्तदस्माकम् ग्रामे
sp010-000213_SR_08	सन्न्यासिना मूर्त्तिः स्कन्ध आरोप्य चाफलम् नीता
sp010-000214_SR_08	कतिपये कवयो वृत्तमिदम् कवितयोपनिबबन्धुः
sp010-000215_SR_08	चमत्कारमत्र ते दर्शयामासुः यदाऽङ्गापुरवासिनो मूर्तिम् नेतुम् नाददन्
sp010-000216_SR_08	तदा स्वामिना प्रोक्तम् यादृशीच्छा प्रभोः तथैव भविष्यति सिद्धिः
sp010-000217_SR_08	यदि तेऽत्रैवाङ्गपुरे निवसितुम् इच्छवस्तर्हि तेऽङ्गापुरम् प्रत्येव प्रवर्त्तिष्यन्ते
sp010-000218_SR_08	अथ यदि चाफले तदा तथा मह्यम् तु सर्वे ग्रामाः समानाः
sp010-000219_SR_08	तर्हि उत्थाप्यतामियम् मूर्तिः
sp010-000220_SR_08	एवमुक्त्वा स्कन्धधृताम् मूर्तिम् स्वामिनो भूमौ स्थापयामासुः
sp010-000221_SR_08	अङ्गापुर वासिषु कतिपयैर्मूर्तिः स्पृष्टा किन्तु सर्वेऽप्यभज्यन्त ताम् उत्थापयितुम्
sp010-000222_SR_08	लज्जयाऽवनतान्यभूवन् तेषाम् मुखानि
sp010-000223_SR_08	ते स्वामिनः पादान् स्पृष्ट्वा प्रोचुः अपराद्धाः स्मो वयम् क्षन्तव्याः
sp010-000224_SR_08	यत्रापि निनीषन्ति तत्र नयन्तु मूर्त्तिमिमाम् इति
sp010-000225_SR_08	यादृशी प्रभोरिच्छेत्युक्त्वा स्वामिना अनायासमेव मूर्तिरुत्थापिता
sp010-000226_SR_08	स्कन्धे चारोपिता प्राचलच्च स चाफलम् ग्रामम् प्रति
sp010-000227_SR_08	नवयुगारम्भः
sp010-000228_SR_08	आगताः आगताः स्वामिनः तेषाम् स्कन्धे मूर्त्तिरपि दृश्यत इति ब्रुवाणाः चाफलवासिनः प्राहृष्यन् समेऽपि
sp010-000229_SR_08	मन्दिरस्य सम्मुखे बृहदाकारो दीपस्तम्भ उदस्थापि परितः पुष्पक्षुपा रोपिताः रोपिताश्च फलिनो द्रुमाः
sp010-000230_SR_08	अग्रे पृष्ठे च स्थापितो वीरो हनूमान्
sp010-000231_SR_08	शुभे मुहूर्ते भगवान् रामचन्द्रोऽपि प्रत्यस्थापि
sp010-000232_SR_08	रात्रिन्दिवम् प्रवर्त्तितानि भजनकीर्तनानि
sp010-000233_SR_08	पारेसहस्रम् जनाः प्रसादमगृह्णन्
sp010-000234_SR_08	सर्वत्रादृश्यतानन्दोत्साहयोः परीवाहः
sp010-000235_SR_08	जनेषूत्पन्न आत्मविश्वासः
sp010-000236_SR_08	सर्वे कथयन्ति रामः प्रभुरायातः नवम् युगमानीतम्
sp010-000237_SR_08	वस्तुतः कार्यमिदम् नवयुगारम्भकमासीत्
sp010-000238_SR_08	यदा सर्वत्रैव मूर्त्तयो भज्यन्ते स्म तदा स्वामिभिर्भगवतो रामस्य मन्दिरम् निरमायि
sp010-000239_SR_08	यदा विवाहा अपि प्रच्छाद्याक्रियन्त तदाऽनेक उत्सवा गीतध्वाननिनादनाभिः समपाद्यन्त
sp010-000240_SR_08	यदा चत्वारः षडपि वा जनाः समवेतुम् बिभ्यति स्म तदा पारेसहस्रम् जनाः समवयन्ति गायन्ति
sp010-000241_SR_08	यथेच्छमात्मनो ज्योतिः प्रोज्ज्वालयितुम् प्रयत्नेषु सफला भूत्वा गृहम् प्रत्यावर्त्तन्त
sp010-000242_SR_09	इदमासीत् क्रान्तेर्बीजस्य रोपणम्
sp010-000243_SR_09	नासीदियम् केवला रामस्य मूर्तिः
sp010-000244_SR_09	तत्रासीन्निहितो भारतानामितिहासः आयतिश्च प्रोज्ज्वला
sp010-000245_SR_09	चाफलग्रामगता राममूर्त्तिरियमासीत् भारतवासिनाम् धर्मसंस्कृतिनीतिश्रद्धाऽस्मिताशाकाङ्क्षाणाम् निर्देशिका
sp010-000246_SR_09	तया राममूर्त्या तदर्थमनुष्ठितेन महतोत्सवेन च भीरुता जडता अकर्मण्यताऽगत्वरता
sp010-000247_SR_09	इत्येवम्प्रभृतीनाम् च दुष्प्रवृत्तीनामन्वस्थीयत पलायनम् प्रतिष्ठामवापिता च जनहृदये भगवतो रामस्य मूर्तिः
sp010-000248_SR_09	फलतः समाजः शौर्येण धैर्येण पराक्रमेण अन्यायप्रतीकारेण च पर्यपूरि
sp010-000249_SR_09	येन सन्न्यासिना नितान्तम् महत्त्वपूर्णम् कार्यमिदमनुष्ठितम् स एवाभिधीयते रामदास इति
sp010-000250_SR_09	समर्थो रामदास इति राष्ट्रगुरू रामदास इति छत्रपतिशिवाजीमार्गदर्शको रामदास इति
sp010-000251_SR_09	आसीदसौ ठोसर कुलीयस्य सूर्याजिपन्तस्य कनिष्ठः पुत्रो नारायणनाम
sp010-000252_SR_09	हनूमदवतारः
sp010-000253_SR_09	आसीन्महाराष्ट्रस्य बीडनाम्नि मण्डले जिला जाबनाम्ना ग्रामः
sp010-000254_SR_09	तत्र निवसति परमेश्वरभक्तो ठोसरा पदोपाधिकः परिवारः
sp010-000255_SR_09	तत्र सूर्याजीपन्तः समधिकम् प्रसिद्धः
sp010-000256_SR_09	तस्य धर्मपत्न्या नाम राणूबाईति
sp010-000257_SR_09	उभावपि प्रत्यहम् भगवन्तम् सूर्यम् श्रीरामम् चार्चतः
sp010-000258_SR_09	तौ यीशुसंवत्सरस्य पञ्चाधिकषोडशशततमे वर्षे पुत्रमापतुः
sp010-000259_SR_09	तम् तौ गङ्गाधर इति नामधेयेनाह्वयतः
sp010-000260_SR_09	स एव पश्चात् श्रेष्ठ इति नाम्ना प्रसिद्धः
sp010-000261_SR_09	राणूबाई अहर्निशम् जपति श्रीराम जय राम जय जय राम इति
sp010-000262_SR_09	अष्टाधिकषोडशशत ई वर्षे चैत्रशुक्लनवम्याम् द्वितीयम् पुत्रमाप
sp010-000263_SR_09	तस्मिन्नेव तिथौ रामनवमी महतोल्लासेन सम्भाविता
sp010-000264_SR_09	सूर्याजी यदा सायङ्काले गृहम् प्रत्यावर्त्तत सोऽशृणोत् अद्यैव तस्या अपि गृहे द्वितीयः पुत्रो जातः
sp010-000265_SR_09	सोऽपि च तस्मिन्नेव मध्याह्नकाले यस्मिन्नगृह्यत जनिर्भगवता दाशरथिना श्रीरामेण
sp010-000266_SR_09	गृहे महानानन्दः समुदियाय
sp010-000267_SR_09	ज्योतिर्विदो जन्मपत्रिकाम् निर्ममुः
sp010-000268_SR_09	जातकस्य विषये भविष्यवाणीम् चक्रुः
sp010-000269_SR_09	असौ दिगन्तरालेषु रामध्वजम् प्रसारयिष्यति भविष्यत्यसौ महान् कविः सङ्ग्राहकश्च
sp010-000270_SR_09	स्वकीयया वाण्याऽसौ राष्ट्रे नवम् चैतन्यम् जागरयिष्यति
sp010-000271_SR_10	ठोसरकुलस्य नाम प्रोज्ज्वलयिष्यत्येषः
sp010-000272_SR_10	नासौ रोचिष्यते गृहबन्धनम् विश्वमात्रे भ्रमिष्यत्येषः
sp010-000273_SR_10	वर्धापनशतानि भवतोः
sp010-000274_SR_10	सूर्याजीपन्तस्तमिमम् नारायण नाम्नाऽऽह्वयत्
sp010-000275_SR_10	क्रमेण नारायणोऽवर्धत
sp010-000276_SR_10	गृहाङ्गने स नृत्यति कूर्दति तत्ताश्चेष्टाश्च कुर्वाणो जनकौ नन्दयति
sp010-000277_SR_10	कदाचिदसौ पिष्ट आटा पात्रमधोमुखम् धत्ते कदाचित् जलपूर्णाम् गर्गरिकाम् रेचयति जलेन
sp010-000278_SR_10	कदाचिच्चुल्लीम् निर्वापयति कदाचिच्च वत्सम् मोचयति
sp010-000279_SR_10	तस्य चापलम् प्रत्यहम् वर्धमानमवर्त्तत
sp010-000280_SR_10	पितृभ्याम् व्यचारि पैठनमसौ नेतव्यः तत्र वर्त्ततेऽस्य मातामहस्य गृहम्
sp010-000281_SR_10	अत्रैव एकनाथ स्वामिनो भक्तिपीठमप्यस्ति
sp010-000282_SR_10	एकनाथस्वामी अस्य मातामहस्य सुहृदासीत्
sp010-000283_SR_10	एकनाथस्वामिनः पीठे य उत्तराधिकारी कोऽपि सत्पुरुष एव
sp010-000284_SR_10	ते कदाचिदिमम् शान्तम् कुर्युः
sp010-000285_SR_10	पीठाधिकार्यपि बालकमिमम् दृष्ट्वा विस्मितो जातः
sp010-000286_SR_10	कथयामास च तत्पितरौ भवन्तौ भाग्यातिशयवन्तौ स्तः
sp010-000287_SR_10	अस्य बालकस्य मुखम् परितो दृश्यते प्रभामण्डलम्
sp010-000288_SR_10	अवश्यमसौ भागवतमंशम् बिभर्ति
sp010-000289_SR_10	पितरौ बालकस्य चेष्टाः प्रकाशयतः
sp010-000290_SR_10	ताः श्रुत्वा पीठासीनो महात्मा हसति
sp010-000291_SR_10	कथयति च एतत् सर्वम् न किञ्चित् अग्रेऽसौ तादृशम् चेष्टिष्यते यत्राद्भुताश्चमत्कारा भविष्यन्ति
sp010-000292_SR_10	एवम् मन्वाताम् यत् अत्रभवतोर्गृहे साक्षाद् भगवान् हनूमानेवाऽऽगतः
sp010-000293_SR_10	पीठाधिपो बालकम् नारायणम् मस्तकेस्पृशत् अयोजयच्चाशीर्भिः भागवतम् प्रसादम् प्राशयच्च स्वहस्तेन
sp010-000294_SR_10	सूर्याजीपन्तः तत्पत्नी राणूबाई पुत्राभ्याम् सह जाबम् प्रत्याजग्मतुः
sp010-000295_SR_10	नारायणः षड्वर्षदेशीयो जातः
sp010-000296_SR_10	सूर्याजीपन्तस्तस्य यज्ञोपवीतसंस्कारम् कारयामास
sp010-000297_SR_10	तम् स सूर्याजी एव स्वयम् शिक्षयति
sp010-000298_SR_10	तस्य धारणाशक्तिरतितीव्राऽभूत्
sp010-000299_SR_10	एकश्रुतः स आसीत् एकबारमेव श्रुतो विषयस्तस्य कण्ठस्थितोऽजायत
sp010-000300_SR_10	अल्पेनैव कालेन स रूपावलिम् समासचक्रम् अमरकोशम् च कण्ठस्थितञ्चक्रे सम्पूर्णेन दिनेन
sp010-000301_SR_10	साध्यम् पाठम् स स्वल्पेनैव कालेन पूरयति ततः परम् यथाकामम् विचरति
sp010-000302_SR_10	नद्याम् प्लवते पर्वतशिखराण्यारोहति आरुह्य स तत्रैव बद्धासनस्तिष्ठति
sp010-000303_SR_10	तस्य मनसि नैकविधा प्रश्ना उदतिष्ठन्
sp010-000304_SR_11	स जिज्ञासते जलम् कथम् वर्षति प्रवृष्टे तस्मिन् सर्वत्र हरितिमा किमिति समुत्पद्यते
sp010-000305_SR_11	वृक्षाः क्षुपाः तृणगुल्मादिकम् कथम् उत्पद्यन्ते आकाशस्थितास्ताराः स्वम् स्थानम् कथम् न त्यजन्ति
sp010-000306_SR_11	चन्द्रः प्रत्यहम् केन हेतुना क्षीयते वर्धते च ताराः कथम् न पतन्ति तत्र को नु हेतुः
sp010-000307_SR_11	सूर्य इयन्तमुष्णिमानम् कस्मात् स्रोतस आधत्ते मृत्योरूर्ध्वम् जनः कुत्र याति
sp010-000308_SR_11	लोकाः कथयन्ति यद् यो मृतः स भगवद्धाम प्रपन्न इति
sp010-000309_SR_11	कोऽसौ भगवानिति
sp010-000310_SR_11	कुत्र वासौ तिष्ठति द्रष्टुम् शक्यते किमु सः लोकाः मन्दिरमूर्तीः भगवानिति शब्दापयन्ति मूर्तयश्च न चलन्ति न वा स्पन्दन्ते
sp010-000311_SR_11	तदाऽस्य विश्वस्य चालयित्री शक्तिः का
sp010-000312_SR_11	एवंविधा नैके प्रश्नास्तस्य नारायणस्य मनसि परिस्फुरन्ति
sp010-000313_SR_11	पितरम् तदुत्तराणि पृच्छति सः
sp010-000314_SR_11	पितापि शास्त्रदत्तान्युत्तराणि तम् श्रावयति व्याख्याति च
sp010-000315_SR_11	हृष्टचेताः स स्वगतत्वेन कथयति अहह मम पुत्रः कियद् बुद्धिमानस्ति
sp010-000316_SR_11	अहमस्मै सातिशयम् शिक्षयिष्ये
sp010-000317_SR_11	शास्त्राणि विद्या कलाश्चेति साङ्गोपाङ्गमिमम् पाठयिष्यामि
sp010-000318_SR_11	काशीमिमम् प्रेषयिताहे एवंविधा नैका योजनास्तेन मनसि स्थिरीकृताः
sp010-000319_SR_11	किन्तु हन्त
sp010-000320_SR_11	मनुष्य किञ्चिदन्यत् चिन्तयति दैवम् चान्यथा प्रवर्तते
sp010-000321_SR_11	सूर्याजी पन्तः सहसैव स्वर्गतो जातः
sp010-000322_SR_11	सम्पूर्णे परिवारे सङ्कटशैला न्यपतन्
sp010-000323_SR_11	राणूदेवी सातिशयमदूयत किन्तु भागवतीमिच्छाम् बलीयसीम् मत्वा
sp010-000324_SR_11	पुत्रावुभौ चापेक्ष्य सा किञ्चित् सुस्थाऽतिष्ठत्
sp010-000325_SR_11	चपलो नारायणः
sp010-000326_SR_11	पितुर्वियोजितो नारायणो निर्नियन्त्रणो जातः
sp010-000327_SR_11	अधिकम् खेलति स्वल्पम् चाधीते
sp010-000328_SR_11	क्वचित् तरुमूषिकावद् द्रुतया गत्या द्रुमानारोहति
sp010-000329_SR_11	वानरवच्छाखातः शाखान्तरे कूर्दति नैका होरा नद्याम् प्लवते
sp010-000330_SR_11	धावन्नेव शैलशिखराण्यधिरोहति
sp010-000331_SR_11	लघवः शिशवो रात्रावन्धकारे बहिर्गमनाद् बिभ्यति किन्तु नारायणो भयस्य सर्वथैवानभिज्ञः
sp010-000332_SR_11	स स्वयमन्यान् भाययति स्म
sp010-000333_SR_11	एकदा रात्रावेव स वृक्षमेकमारुरोह
sp010-000334_SR_11	प्रतिवेशी कश्चिदात्मानम् वीरतायै प्रशंसति स्म
sp010-000335_SR_11	संयोगवशात् स तस्यैव वृक्षस्य तलान्निश्चक्राम
sp010-000336_SR_11	नारायणस्तारम् व्याजहार हूः हूः इति
sp010-000337_SR_11	श्रुत्वा प्रतिवेशी समधिकम् व्याकुलतया भूतः भूतः इति तारम् चुक्रोश प्राक्रमत च पलायितुम्
sp010-000338_SR_12	स्खलितपतितः स आक्रोशति रक्षत रक्षतेति
sp010-000339_SR_12	श्रुत्वा पार्श्वप्रतिवेशिनो जनास्तमुपेयुः
sp010-000340_SR_12	कतिपये दीपानप्यानिन्युः
sp010-000341_SR_12	कश्चिद् ब्रवीति अवश्यमत्र केनापि भवितव्यमिति
sp010-000342_SR_12	क्षणादूर्ध्वम् केनचिद् दृष्ट्वा प्रोक्तम् अरे अयम् तु नारायणोऽस्तीति
sp010-000343_SR_12	नारायणो हसन्नीचैरवारोहत्
sp010-000344_SR_12	प्रतिवेशी पप्रच्छ किमर्थमत्रागत्य स्थितो भवानिति
sp010-000345_SR_12	उत्तरे नारायणोऽब्रवीत् भूतमन्वेष्टुम्
sp010-000346_SR_12	एकदा स एकम् कृषिक्षेत्रम् प्रापत्
sp010-000347_SR_12	तत्र ज्वारमुष्टे राशय आसन् निर्मिताः
sp010-000348_SR_12	तत्र किञ्चित् प्रसेवकेषु पातितम् किञ्चित् च पात्यमानामासीत्
sp010-000349_SR_12	कर्षुकः परिहासेन पप्रच्छ तम् ब्रूहि किमिष्यते ज्वारमिष्यते किम्
sp010-000350_SR_12	नारायणः कर्षुकमुदतरत् यदि दित्ससि कथम् न गृह्णीय
sp010-000351_SR_12	कर्षकोऽब्रूत ज्वारपूरितम् प्रसेवकम् पृष्ठे संस्थाप्य नयतु यावदपेक्षम् इति
sp010-000352_SR_12	नारायणः प्रसेवकमेकम् पृष्ठे संस्थाप्य गृहम् प्रति चलितः
sp010-000353_SR_12	कर्षकः पृष्ठतो धावन्नारायणस्य गेहम् प्राप
sp010-000354_SR_12	मातरम् बुबुधे सा नारायणमभर्त्सयत्
sp010-000355_SR_12	नारायणो निविवेद चौर्येण नानीतमिदम् एतेनैवाहमेवमालपितः पृष्ठे प्रसेवकम् स्थापयित्वा यथेच्छम् गृहाणेति
sp010-000356_SR_12	कर्षुको भृत्यैर्यावत् प्रसेवकममुम् क्षेत्रम् प्रेषयति तावन्नारायणो द्वितीयम् प्रसेवकम् आनिनाय
sp010-000357_SR_12	ततस्तृतीयमिति कर्षुको नारायणस्य बलम् दृष्ट्वा तस्य चरणयोर्न्यपतत् उवाच च क्षन्तव्योऽहमिति
sp010-000358_SR_12	नारायणेन समम् सदैव चलति स्म मित्रमण्डली
sp010-000359_SR_12	एकदा ग्रामे कश्चनोत्सव आयोजितः सर्वेषाम् वस्तूनाम् प्रबन्धः सम्पन्नः पानीयम् तु प्रतीक्ष्यते स्म
sp010-000360_SR_12	वृद्धाः कथयन्ति स्म किम् कुर्म कुत आनयेम जलमिति नारायणश्चिन्ता शब्दानिमान् शुश्राव
sp010-000361_SR_12	यदा सर्वे ततो निर्गतास्तदा मध्येरात्रम् नारायणः स्वसुहृद आजुहाव
sp010-000362_SR_12	षष्टिः सप्ततिर्वा बालकाः समवेताः
sp010-000363_SR_12	सर्वे गर्गरिका कलशः इत्यादीनि पात्राणि आददानाः आसन्
sp010-000364_SR_12	चतसृभिर्होराभिः जलसङ्ग्राहकी कूपिका हौज आशिरः पानीयेन सम्भृता जाता
sp010-000365_SR_12	ततस्ते सर्वे स्वम् स्वम् निकेतम् गताः
sp010-000366_SR_12	प्रातः संयोजकैर्जलव्यवस्था दृष्टा ज्ञातम् च नारायणस्येदम् शौर्यमिति तदा सर्वेऽपि सम्भूय राणूदेवीपार्श्वम् गताः
sp010-000367_SR_12	सर्वानागतान् सा पप्रच्छ किम् नारायणस्य कञ्चिदुपद्रवम् सूचयितुम् समवेता भवन्त इति
sp010-000368_SR_13	ते तु तस्य पानीयकौशलम् सूचयित्वा तम् द्रष्टुमैषिषुः
sp010-000369_SR_13	प्रसन्नमुखी माता कथयति स तु शयित एवेदानीमपीति
sp010-000370_SR_13	सर्वैरवोचि सम्पूर्णा रात्रिर्जलपूर्त्तौ नीता तत इदानीम् यावन्नारायणस्योचित एव स्वाप इति
sp010-000371_SR_13	श्रुत्वा राणूदेवी प्राहृष्यत्
sp010-000372_SR_13	एको गोपालो ग्राम बालान् क्लेशयति स्म
sp010-000373_SR_13	अनेका महिष्यः गावश्चासन् तस्य गोष्ठे
sp010-000374_SR_13	किन्तु स गृहस्यापि बालेभ्यो दुग्धस्य बिन्दुमपि न ददाति
sp010-000375_SR_13	नादात् तेभ्यः कदाचिदपि माकन्दम् नवनीतम्
sp010-000376_SR_13	नारायणमित्राणि तम् प्राप्य यदा दुग्धदधिनी याचन्ते स मारयितुम् धावति
sp010-000377_SR_13	नारायणेन सङ्कल्पितम् शिक्षणीय एष इति
sp010-000378_SR_13	एकदा गोपालस्याऽनुपस्थितौ तस्य गोष्ठम् परितः इष्टिकाः प्रस्तराः सिकता मृत्तिका सञ्चिताः
sp010-000379_SR_13	स्तूपकल्पमिमम् इष्टकादिराशिमाश्रित्य गोपालस्य महिषीः गाश्च
sp010-000380_SR_13	गोपालगोष्ठस्य उपरि प्रापयन् बालकाः राशिञ्च नाशितवन्तः
sp010-000381_SR_13	विसृष्टाश्च बालकाः स्वस्वमालयम् प्रतिगताः
sp010-000382_SR_13	सायङ्काले गोपालो गृहमुपेतः
sp010-000383_SR_13	स पश्यति सर्वा गावः समाश्च महिष्यो गोष्ठवितर्दिकायामारूढाः न शक्नुवन्त्यवरोढुम्
sp010-000384_SR_13	गोपालो विसिष्मिये कथमिदम् सम्भवतीति सोऽचिन्तयत्
sp010-000385_SR_13	मुखम् व्यादाय स केवलम् पश्यत्येवैतत् सर्वम्
sp010-000386_SR_13	पार्श्वप्रतिवेशिनो जना समवायन्
sp010-000387_SR_13	ते तम् हसन्ति
sp010-000388_SR_13	कथयन्ति
sp010-000389_SR_13	निःश्रेणिकमानय अवारोपय चैताः इत्येकः आसाम् गले रज्जुम् बध्नातु
sp010-000390_SR_13	पातयतु चाधः इत्यन्यः शीघ्रमेता नीचैः क्षिपतु
sp010-000391_SR_13	अन्यथा वितर्दिका भङ्क्ष्यते इत्यपरः
sp010-000392_SR_13	अन्ते यदा गोपालोऽज्ञासीत् नारायणस्य कार्यमिदमिति तदा स राणूदेवीमुपेयाय
sp010-000393_SR_13	तत्र दृष्टस्तेन नारायणः
sp010-000394_SR_13	प्रार्थितः स गोपालम् ब्रूते यदि त्वम् प्रतिजानीषे प्रतिदिनम् बालकेभ्यो
sp010-000395_SR_13	दुग्धदधिमाकन्दम् दास्यसीति तदा तवैमा गावः महिष्यश्च भूमाववतरिष्यन्ति
sp010-000396_SR_13	गोपालो नारायणस्वामिन आदेशम् स्वीकृतवान् स्वीक्रियते यदुच्यते श्रीमद्भिरिति
sp010-000397_SR_13	नारायणो ध्वनिमकरोत्
sp010-000398_SR_13	पुनरपि सर्वे बालका गोष्ठम् प्राप्ताः
sp010-000399_SR_14	सर्वापि चेष्टकाप्रस्तरादिसामग्री भूयोऽपि गोष्ठपार्श्वे स्तूपभावम् प्राप्ता
sp010-000400_SR_14	आयाताश्च सर्वे पशवोऽधस्तात्
sp010-000401_SR_14	ईश्वर एको ध्येयः
sp010-000402_SR_14	नारायणः प्रतिदिनमुपद्रवति
sp010-000403_SR_14	उपद्रवोपालम्भोऽस्य प्रतिदिनलाभो मातू राणूदेव्याः
sp010-000404_SR_14	गृहे न्यूनम् बहिरेवाधिकमसौ व्यत्येति समयम्
sp010-000405_SR_14	खेलः ग्रामबालकसङ्घः वनभ्रमणम् शैलशिखरारोहणम्
sp010-000406_SR_14	इत्यादिष्वेवासीन् नारायणस्यासत्त्यतिशयः
sp010-000407_SR_14	परोपकारकार्याण्यपि सुबहूनि निर्वर्त्तयति सः
sp010-000408_SR_14	तस्यायत्यै राणूदेवी चिन्तिताऽऽसीत्
sp010-000409_SR_14	उपदिशति स्म सा तथा तथा तम्
sp010-000410_SR_14	एकदा पार्श्वे उपवेश्य सा नारायणमुपदिशति
sp010-000411_SR_14	वत्स इदानीम् नासि त्वम् बालः किशोरताम् प्राप्तोऽसि
sp010-000412_SR_14	सम्प्रति त्वया सम्यगवधार्य वर्त्तितव्यम्
sp010-000413_SR_14	आत्मनोऽग्रजस्य सेवा त्वयेदानीम् करणीया
sp010-000414_SR_14	अध्ययनम् कृषिकर्म गृहकार्याणि इत्येतेषु कार्येषु त्वया स्वकीयस्याग्रजस्य साहाय्यमाचरणीयम्
sp010-000415_SR_14	त्वम् पुनरहर्निशम् खेलादिष्वेव निरतः
sp010-000416_SR_14	नितरामाशान्विताऽस्मि त्वयि
sp010-000417_SR_14	कुत्रापि त्ववश्यमवधेयम् त्वयेति
sp010-000418_SR_14	नारायणोऽब्रूत मातः अवश्यमेवावधास्यामि भवत्या वचने इति
sp010-000419_SR_14	तस्मिन्नेव दिने नारायणो गृहस्यैकस्मिन् कोणे स्थित्वा चिन्तनम् कुरुते
sp010-000420_SR_14	नारायणमित्राणि बहिरेकत्रितानि खेलन्ति किन्तु तेषु नारायणो न दृश्यते
sp010-000421_SR_14	तया चिन्तितम् गतः स्यादन्यत्र क्वचनेति
sp010-000422_SR_14	व्यतीतासु कासुचित् होरासु सा पश्यति नारायणो गृहस्यैवैकस्मिन् कक्षे चिन्तामग्नः स्थित इति
sp010-000423_SR_14	माताऽपृच्छत् वत्स त्वमत्र तिष्ठसि कथम् नोपेतस्तव मित्राणि खेलितुमिति
sp010-000424_SR_14	पुत्र उदतरत् अम्ब अहम् चिन्ताम् करोमि
sp010-000425_SR_14	माता पृच्छति किम् चिन्तयसि इति
sp010-000426_SR_14	नारायण उत्तरति
sp010-000427_SR_14	अभितो मम सङ्कटाब्दसङ्घस्तनुते सङ्कटवर्षणानि मातः
sp010-000428_SR_14	ननु का भविता गतिर्नृणाम् नः सततम् मायिकजालवेष्टितानाम्
sp010-000429_SR_14	ननु का भविता स्थितिः सुराणामपि सर्वत्र सुरालयस्थितानाम्
sp010-000430_SR_14	इति चिन्तयितुम् प्रवृत्त एष तव पुत्रो जननि त्वयैव सृष्टः
sp010-000431_SR_14	नारायणस्य स्वभावो यमपि विसिनोति विषयम् तत्रैव निमज्जति सान्तत्येन तमेव चिन्तयति
sp010-000432_SR_14	गच्छति स्म स मात्रा सह पुराणम् श्रोतुम्
sp010-000433_SR_15	शृणोति स्म स तन्मयो भूत्वा
sp010-000434_SR_15	नैकेषाम् साधूनाम् सत्पुरुषाणाम् महात्मनाम् च कथाः स शुश्रुवान्
sp010-000435_SR_15	बालकस्य ध्रुवस्य औत्तानपादेरपि कथाम् सोऽशृणोत्
sp010-000436_SR_15	सा तस्मै भृशमरोचत
sp010-000437_SR_15	स मातरमुक्तवान् अहमपि वनम् गत्वा तपश्चरिष्यामीति मात्रा स उदबोधि
sp010-000438_SR_15	तपश्चरणम् दुष्करप्रायम् तदर्थमपेक्ष्यते साहसम् इति
sp010-000439_SR_15	नारायणस्य निवासमारात् कूपमासीदेकम्
sp010-000440_SR_15	स मातरमुवाच पश्य मम साहसमिति
sp010-000441_SR_15	एवमुक्त्वा स प्राद्रवत् कूपे चाकूर्दत्
sp010-000442_SR_15	नारायणमाता चुक्रोश रक्षत रक्षत मम नारायणम् स कूपे कूर्दित इति
sp010-000443_SR_15	पार्श्ववर्त्तिभिः समवेत्य कूपे पातिता दृढा रज्जुः
sp010-000444_SR_15	नारायणस्ताम् धृत्वा कूपगर्भाद् बहिरागतः
sp010-000445_SR_15	तम् माता पृच्छति क्वचिदपि घातस्तु न जातः अपि नास्ति क्वचित् व्रणितः
sp010-000446_SR_15	सम्पूर्णम् शरीरम् सा नारायणस्य पराममृशे
sp010-000447_SR_15	नारायणोऽब्रूत मातः
sp010-000448_SR_15	कपाले किञ्चिदाहतोऽस्मि
sp010-000449_SR_15	सा किञ्चित् विलिप्य पट्टिकामबध्नात्
sp010-000450_SR_15	तस्याश्चक्षुषोरश्रूणि दृष्ट्वा नारायणः सानुनयमूचे मातः मा रोदीः
sp010-000451_SR_15	तवाक्ष्णोरश्रु पश्यतो ममापि रोदनम् जायते
sp010-000452_SR_15	इदानीम् त्यक्तमेव मया चापलमित्यवेहि निश्चिन्ता तिष्ठेति
sp010-000453_SR_15	नारायणः श्लोकमिमम् श्रुतवानभूत्
sp010-000454_SR_15	गुरुर्ब्रह्मा गुरुर्विष्णुः गुरुर्देवो महेश्वरः
sp010-000455_SR_15	गुरुः साक्षात् परब्रह्म तस्मै श्रीगुरवे नमः
sp010-000456_SR_15	नारायणोऽसकृदुज्जगौ गीतमिदम् गुरुम् विना को नु पथः प्रदर्शक इति तस्याशयः
sp010-000457_SR_15	तेन व्यचारि ईश्वरे प्राप्तव्ये गुरुरभ्यर्हितः
sp010-000458_SR_15	ज्ञानेश्वरस्य गुरुरासीत् तस्याग्रजो निवृत्तिनाथः गुणवान्
sp010-000459_SR_15	ममाप्यग्रजो गुणी
sp010-000460_SR_15	अत एवासौ श्रेष्ठ इति नाम्ना प्रसिद्धः
sp010-000461_SR_15	नारायण एकदा स्वस्याग्रजस्य पादौ धृत्वा प्रार्थयत्
sp010-000462_SR_15	मह्यम् मन्त्रदीक्षा दीयताम् उपदेशः क्रियताम् भवानेव मे गुरुर्भूयात्
sp010-000463_SR_15	मह्यम् साधनामार्ग उपदिश्यताम् इति
sp010-000464_SR_15	अग्रजस्तत्प्रार्थनम् न स्वीचकार
sp010-000465_SR_15	तस्यासीत् तर्कः त्वमिवाहमपि साधनामार्गेऽपटुरेव
sp010-000466_SR_15	कालान्तरे यदा पाटवम् सेत्स्यति मयि तदा द्रक्ष्यामीति
sp010-000467_SR_15	अन्यदापि द्विरग्रजम् प्रार्थयन् यदा साफलीम् न प्राप तदा नारायणो गृहात् पलायितः
sp010-000468_SR_15	दिनद्वयम् व्यतीतम् पलायितस्य तस्य
sp010-000469_SR_15	सर्वत्रैव व्याकुली ददृशे
sp010-000470_SR_15	तृतीयेऽहनि एको मेषपालोऽसूचयत् वनान्तरान्तेऽतिदूरे यन्मारुतिमन्दिरमस्ति तत्र नारायणस्तूष्णीम् स्थितो ध्यानमग्नः
sp010-000471_SR_16	श्रेष्ठो गङ्गाधरस्तत्क्षणम् मारुतिमन्दिरमुपेयाय
sp010-000472_SR_16	तत्र दृष्टस्तेन नारायणो ध्यानमग्नः बाह्यस्य विश्वस्य नास्त्येव तस्मिन् परामर्शः
sp010-000473_SR_16	महता प्रयासेन तस्य मनः सामान्याम् स्थितिमाप
sp010-000474_SR_16	अक्षिण्युन्मील्य स यावत् पश्यति अग्रे अग्रजम् गङ्गाधरम् पश्यति
sp010-000475_SR_16	तस्मै प्रणम्य नारायणोऽब्रूत भ्रातः भवताऽहमवहेलितः
sp010-000476_SR_16	किन्तु दत्तदर्शनेन भगवता हनूमताऽहमुपादेशि रामनाम जपेति
sp010-000477_SR_16	इदानीमहम् स्वकीयम् जीवनम् रामभक्तये समर्पयिष्ये
sp010-000478_SR_16	अग्रजो गङ्गाधरोऽब्रूत हर्षस्यायम् विषयः यादृशी प्रभोरिच्छा
sp010-000479_SR_16	किन्तु इदानीम् त्वम् ग्रहम् चल जननी नौ निरन्तरकृताश्रुपाता रोदिति
sp010-000480_SR_16	गङ्गाधरो नारायणम् गृहमानिनाय
sp010-000481_SR_16	तस्मिन् दृष्टमात्रे राणूदेवी दधाव
sp010-000482_SR_16	सा नारायणम् वक्षसि सञ्जयामास
sp010-000483_SR_16	इदानीम् तस्या अक्ष्णोरानन्दाश्रूण्यवर्षन्
sp010-000484_SR_16	तदाप्रभृति नारायणो गीतमेकम् निरन्तरम् स्वगतत्वेन गायति
sp010-000485_SR_16	प्राप्तव्यो यदि स प्रभुस्त्यजत रे भक्ताः स्वकान् बान्धवान्
sp010-000486_SR_16	मायापाशवहानथो प्रददत स्वम् सर्वमेवासुभिः
sp010-000487_SR_16	अथ कदाचिद् रामम् प्रभुम् याचते
sp010-000488_SR_16	मिष्टाम् देहि गिरम् प्रदेहि कुशले कर्मण्यभिष्वञ्जनाम्
sp010-000489_SR_16	कालोद्बोधमथो दयस्व भगवन् दातुम् क्रिया कौशलम्
sp010-000490_SR_16	हिताहितविवेचनाम् प्रदिश राम सौख्यावहम्
sp010-000491_SR_16	समस्य जगतः प्रभो कुरु कुरुष्व हृद्वीक्षणम्
sp010-000492_SR_16	तनुष्व सुहृदम् सृतेरवहितिम् निधेह्यात्मनः
sp010-000493_SR_16	सुभाषितरुचिम् गुणान् सुसुरभीनथो धेहि नः
sp010-000494_SR_16	विवाहमण्डपात् पलायनम्
sp010-000495_SR_16	नारायणो मित्रव्यासङ्गम् तत्याज केवलम् ध्यानधारणादीनेव सिषेवे
sp010-000496_SR_16	फलाहारमेव करोति दुग्धाहारमेव वा
sp010-000497_SR_16	मित्रजातमाह्वयति तर्हि उत्तरति नाहम् सावकाशः सन्ध्यामुपासे जपश्चलति इत्यादिकम्
sp010-000498_SR_16	इदानीम् माता राणूः शङ्कते मा भूदसावितो हिमगिरिम् प्रस्थितः
sp010-000499_SR_16	मा भूदसौ त्यक्तसंसारो विरक्तः साधुः इति
sp010-000500_SR_16	तया व्यचारि विवाहोऽस्य कर्त्तव्यः
sp010-000501_SR_17	कृतविवाहा अनेके युवानो दृष्टाः कल्पनालोकात् वास्तवे विश्वस्मिन्नवतरन्तः
sp010-000502_SR_17	वायुनोड्डीना भूमण्डलम् स्पृशन्तः ईशभक्तिम् परित्यज्य लवण तैल काष्ठ मूल्यानि पृच्छन्तः
sp010-000503_SR_17	प्रभो कुरु मम नारायणम् मार्गस्थम् योजयैनम् गृहस्थाश्रम इति
sp010-000504_SR_17	राणूदेवी ज्येष्ठेन पुत्रेण पराममर्श गङ्गाधरेण
sp010-000505_SR_17	स समज्ञापयाञ्चकार मातरम् मातः पूर्वम् नारायणम् पृच्छ स नानुज्ञास्यति विवाहम्
sp010-000506_SR_17	अपृष्ट्वाऽऽयोजिते विवाहसन्नाहे स विद्रोहम् करिष्यति
sp010-000507_SR_17	यदा विवाहचर्चा बलवती जाता तदा नारायणस्य मित्रमण्डली आयाता पृष्टवती कुत्रास्ति नारायण इति
sp010-000508_SR_17	नास्ति गृहे स इत्युक्ते सा चतुरस्रम् धावति पश्यति च तत्र तत्र
sp010-000509_SR_17	एकेन मित्रेण नारायणो दृष्टः
sp010-000510_SR_17	स आसीदश्वत्थवृक्षस्य महति विताने नितान्तमुपरि विद्यमानाम् शाखामेकामारूढ इति
sp010-000511_SR_17	आकारितः स नाश्रौषीत् नाप्यधस्तादृष्टिम् दधौ
sp010-000512_SR_17	अन्ते ज्येष्ठो भ्राता गङ्गाधर आगतः उक्तवाँश्च नेदमुचितम्
sp010-000513_SR_17	नारायण कीदृशस्त्वम् पुत्रः माता बाष्पम् दृशोर्वर्षन्ती तिष्ठति त्वम् पुनरत्र वृक्षमारुह्य
sp010-000514_SR_17	नीचैरेहि तवेच्छाया विरोधे न करिष्यति कोऽपि तव विवाहमिति
sp010-000515_SR_17	नारायणस्तत एव कूर्दितः नीचैः
sp010-000516_SR_17	सर्वैरवबोधितः स गङ्गाधरेणाग्रजेन सह गृहमुपेतः
sp010-000517_SR_17	कतिचिद् दिनानि विवाहचर्चा शान्ता
sp010-000518_SR_17	तद्विषये सर्वेऽपि मौनिनोऽतिष्ठन्
sp010-000519_SR_17	अथैकदा माता राणूदेवी नारायणम् पार्श्वे उपवेश्य मधुरेण स्वरेण प्रेम्णोवाच
sp010-000520_SR_17	नारायण त्वमसि मम वत्सलः पुत्रः तवाप्यहम् पूज्या जननी
sp010-000521_SR_17	किम् मंस्यसे त्वम् ममैकाम् याचनाम्
sp010-000522_SR_17	नारायणोऽब्रूत प्रथमतमोऽहमम्बाया आज्ञाकरः
sp010-000523_SR_17	उच्यताम्
sp010-000524_SR_17	पुत्र अहमिच्छामि त्वामेकदा विवाहचतुष्के स्थितम्
sp010-000525_SR_17	तद् दृश्यम् दृष्टमथ ममाक्षिणी परितृप्ते पुरोहितेन सावधान इति
sp010-000526_SR_17	पदमेकवारम् उच्चारितम् श्रुत्वैव मम श्रवसी तर्पिष्यतः
sp010-000527_SR_17	एतावदेवाहमिच्छामि
sp010-000528_SR_17	अप्यनुमतम् तव इति
sp010-000529_SR_17	नारायण उदतरत् एतावदहम् करिष्यामि
sp010-000530_SR_17	पुरोहितेनोच्चारितम् सावधानशब्दम् यावदहम् स्थास्यामि विवाहचतुष्के
sp010-000531_SR_17	मातराश्वसिहि
sp010-000532_SR_17	माता प्रसन्ना
sp010-000533_SR_17	तया व्यचारि युवका आदौ नहीत्येव आम्रेडयन्ति जातविवाहाः पुनः सर्वमूरीकुर्वन्त्येवेति
sp010-000534_SR_17	नारायणोऽपि तथैव पश्चादनुकूलो भविष्यति
sp010-000535_SR_17	तया आसन नाम्नो ग्रामस्य भानजीपन्त गोसावी सम्पर्चितः
sp010-000536_SR_17	स स्वीकृतिम् दत्तवान् आत्मनः कन्याम् नारायणाय दातुम्
sp010-000537_SR_18	तिथिर्विवाहघटिका च निश्चिते
sp010-000538_SR_18	वरम् पुरस्कृत्य वरयात्रिण आसनग्रामम् प्राप्ताः
sp010-000539_SR_18	समक्षमन्तरपट आस्तृतः
sp010-000540_SR_18	इदानीम् पुरोहितः तारस्वरेणोच्चारयति वध्वागमननान्दीमिव सावधान इति
sp010-000541_SR_18	नारायणः पृच्छति कम् वा भवान् सावधानम् चिकीर्षसि किमिति एवम् तारेण स्वरेण
sp010-000542_SR_18	पुरोहितः प्रोवाच भवन्तमेव प्रति सावधानो भव वधूरागच्छति
sp010-000543_SR_18	तस्याः सन्तानानाम् जीविकायाः व्यवसायस्य च भारस्त्वयैव सोढव्य इति
sp010-000544_SR_18	नारायणस्य मनसि विचारझञ्झा प्रोत्थिता
sp010-000545_SR_18	स व्यचारयत् किमहम् द्रव्यम् जीविका गार्हस्थ्यकम् पालयितुमस्म्युत्पन्नः
sp010-000546_SR_18	मम ध्येयम् तु परमेश्वरस्य प्राप्तिः
sp010-000547_SR_18	अहम् ध्रुव इव तपश्चरितुमुत्पन्नः भगवता हनूमताऽऽदिष्टोऽस्मि रामभक्तिम् कर्तुम्
sp010-000548_SR_18	मया मात्रे केवलमियदेव प्रतिश्रुतम् यत् सावधानध्वनिम् यावत् स्थास्याम्यहम् विवाहचतुष्के
sp010-000549_SR_18	पुरोहितेनोच्चारित एव सावधान इति शब्दः
sp010-000550_SR_18	मम वचनम् पूर्णम् जातम्
sp010-000551_SR_18	इदानीमितोऽपैमि
sp010-000552_SR_18	पुरोहितोऽक्षिणी निमील्य मङ्गलाष्टकम् पठति स्म
sp010-000553_SR_18	आकर्षकम् वितानम् शोभमानमासीत्
sp010-000554_SR_18	बहुमूल्यानि वासांसि भूषणानि च धारयन्त्यः स्त्रियस्तत्रात्मनो नेपथ्यवैभवम् दर्शयन्ति स्म
sp010-000555_SR_18	शिशवः परिधावन्ति स्म परितः
sp010-000556_SR_18	पार्श्व एवासीद् महानसम्
sp010-000557_SR_18	तत्र विविधानि मिष्टानि साध्यमानान्यभूवन्
sp010-000558_SR_18	अन्येऽपि तिक्तास्वादा विविधाः पाकाः साध्यन्ते स्म
sp010-000559_SR_18	तेषाम् सौरभ्यम् परितः प्रसरीसरति स्म
sp010-000560_SR_18	अनेकेषाम् मुखेषु जलम् स्रवति स्म
sp010-000561_SR_18	कन्यापक्षा भोजनादिव्यवस्थालग्ना अभूवन्
sp010-000562_SR_18	सर्वत्रैव जनसम्मर्द आसीत्
sp010-000563_SR_18	कोलाहलो जायते स्म
sp010-000564_SR_18	एकम् श्लोकमुच्चार्य पुरोहितो यावत् पश्यति स सहसैव कथयति वरः कुत्र गत इति
sp010-000565_SR_18	जना अन्योन्यम् पृच्छन्ति वरः क्वेति
sp010-000566_SR_18	सर्वे कथयितुमारब्धा वरः पलायित इति
sp010-000567_SR_18	सर्वेऽपि जनाः सीददन्तरङ्गाः स्तब्धाश्च जाताः
sp010-000568_SR_18	ईदृशम् तु कदापि नाघटत नादृश्यत नाश्रूयतेति विरावः सर्वत्र
sp010-000569_SR_18	अन्विष्यतामन्विष्यताम् कुत्र वा यास्यति अत्रैव क्वापि भविष्यतीति जनरवः
sp010-000570_SR_18	आसनग्रामस्य प्रत्येकम् गृहमदृश्यत किन्तु न दृष्टः कुत्रापि वरः
sp010-000571_SR_18	सर्वेषामुत्साहोऽनवासादयत
sp010-000572_SR_18	नारायणस्य माता राणूदेवी महत्तममाधिमन्वभूत्
sp010-000573_SR_18	तामसान्त्वयत् गङ्गाधरः
sp010-000574_SR_19	सोऽचकथत् मातः यद् घटितम् तदसम्भावितम् नासीत्
sp010-000575_SR_19	नारायणविवाहे प्रारम्भत एवासमहम् बद्धसन्देहः
sp010-000576_SR_19	नासीत् नारायणः साधारणो बालः
sp010-000577_SR_19	आसीत् स बालयोगी
sp010-000578_SR_19	स नास्त्येवास्य लोकस्य
sp010-000579_SR_19	अस्माकम् पूर्वसुकृतानामयम् परीपाको यत् नारायणोऽस्माकम् गृहम् जन्मना व्यभूषयत
sp010-000580_SR_19	को वा रुन्ध्याद् विद्युतम् को वा बध्नीत समुद्रम् कश्चेश्वरभक्तम् सांसारिकेषु बन्धनेषु बध्नीत
sp010-000581_SR_19	ध्रुवः प्रह्लादश्चैवम्विधावेवाजायेताम्
sp010-000582_SR_19	अस्माकम् नारायणोऽपि तत्समकोटिक आसीत्
sp010-000583_SR_19	विश्वसिमि कामम् कियानपि कालावधिर्व्यत्येतु एकदा नारायण आगमिष्यत्येव
sp010-000584_SR_19	राणूदेवी स्वस्य ज्येष्ठस्य पुत्रस्य भाषणम् तूष्णीम् श्रुतवती
sp010-000585_SR_19	अश्रूणि प्रोञ्छितानि
sp010-000586_SR_19	किञ्चिदिव साऽशाम्यत
sp010-000587_SR_19	तपश्चर्या
sp010-000588_SR_19	नारायणो विवाहमण्डपादियता वेगेनाधावत् यन्न कश्चिदशकत् तम् द्रष्टुम्
sp010-000589_SR_19	सम्बन्धिभिरिष्टजनैश्च बहुधा प्रयतितम् किन्तु नाशकत् कश्चनापि तमन्वेष्टुम्
sp010-000590_SR_19	स गहनमरण्यमविशत्
sp010-000591_SR_19	दिने प्रच्छन्नो रात्रौ च प्रकाशः स प्रवासम् करोति
sp010-000592_SR_19	नासिकम् प्राप्तुमासीत् सङ्कल्पस्तस्य
sp010-000593_SR_19	नासिकम् हि गोदावरीतीरस्थितम् तीर्थम्
sp010-000594_SR_19	तत्रावसत् भगवान् रामचन्द्रः सौमित्रिणा सीतया च सार्धम्
sp010-000595_SR_19	तत्रैवासीत् तस्य पञ्चवटी
sp010-000596_SR_19	तत्रैव वसता भगवता रामेण सहस्रशो राक्षसा हताः
sp010-000597_SR_19	सा हि तपोभूमिः शतशतानामृषीणाम् मुनीनाञ्च
sp010-000598_SR_19	नारायणस्तत्र गन्तुम् निरचिनोत्
sp010-000599_SR_19	आसनग्रामान्निष्क्रम्य स गोदावरीतीरमासदत्
sp010-000600_SR_19	मार्गमसौ पृच्छति स्म ताँस्तान् पथि स्थिताञ्जनान्
sp010-000601_SR_19	गोदावरीप्रभवभूमिदिशम् स चलति
sp010-000602_SR_19	अविरामम् अश्रमम् च स निरन्तरम् चलन्नेवावर्तिष्ट
sp010-000603_SR_19	रूक्षशुष्काम् रोटिकाम् कश्चिदाशयति चेत् तामश्नाति अग्रतश्च सरति
sp010-000604_SR_19	कदाचित् कस्मिंश्चिन्मन्दिरे कदाचिद् धर्मशालायाम्
sp010-000605_SR_19	कदाचित् क्षेत्रस्य खले कदाचिच्च वृक्षतले निद्राम् नयति स्म
sp010-000606_SR_19	प्रबुद्धमात्रः प्रवर्त्तते स्माग्रेसर्तुम्
sp010-000607_SR_19	एवमेकादश दिनानि नीत्वा नासिकक्षेत्रम् स प्राप
sp010-000608_SR_19	रामकुण्डे कृतस्नानः स मन्दिरम् प्राप
sp010-000609_SR_19	स प्रभोः सम्मुखे साष्टाङ्गम् प्रणनाम
sp010-000610_SR_19	ततः साञ्जलिबन्धो ध्यानस्थः सन्नुपाविशत्
sp010-000611_SR_19	प्रेमकारुण्यपूर्णाम् ताम् मूर्तिम् दृष्ट्वा नारायणः कृतकृत्यतामन्वभूत्
sp010-000612_SR_19	शरीरे रोमाण्यहृष्यन्
sp010-000613_SR_19	तस्याङ्गानि स्फुरणामद्भुतामवापन्
sp010-000614_SR_22	सम्पूज्य अजपत् स गोदावरीजले स्थित्वा गायत्रीम् जय राम श्रीराम जय जय रामेति च
sp010-000615_SR_22	मध्याह्नसन्ध्यावन्दनादुत्तरम् स ग्रामे गत्वा भिक्षाम् याचते केवलान् पञ्चैव गृहान्
sp010-000616_SR_22	भिक्षाया अप्राप्तौ अल्पप्राप्तौ वा षष्ठम् गृहम् नोपयाति
sp010-000617_SR_22	भिक्षायै स राम इत्येवोच्चैस्स्वरेणोच्चारयते
sp010-000618_SR_22	पादबद्धदृष्टिरेव सदा स तिष्ठति
sp010-000619_SR_22	प्राप्ताम् भिक्षामाददानः स नदीम् प्राप्नोति
sp010-000620_SR_22	भिक्षाया अन्नम् त्रिविभक्तम् तनोति
sp010-000621_SR_22	एकम् भागम् स मत्स्येषु क्षिपति द्वितीयम् भागम् गोमात्रे यच्छति
sp010-000622_SR_22	तृतीयम् भागम् स प्रसेवके स्थापयित्वा नदीजले वारत्रयम् ब्रूडयति
sp010-000623_SR_22	तेन भिक्षान्नस्याम्लत्वम् कटुत्वम् वाऽपैति जिह्वालौल्यजननम्
sp010-000624_SR_22	देहधारणमुद्दिश्य तमसावत्ति
sp010-000625_SR_22	देहधारणमपि नाभूत् सुखाय
sp010-000626_SR_22	अभूदिदम् परमेश्वरभक्तये
sp010-000627_SR_22	कृतभोजन एष नासिकमाप्नोति
sp010-000628_SR_22	तत्र विद्वच्चरणेषु स्थित्वा शास्त्राण्यधीते सायङ्काले देवदर्शनम् लभते
sp010-000629_SR_22	रात्रौ कथाकीर्त्तनप्रवचनानि श्रुत्वा स स्वीयम् गह्वरम् प्रतिप्रयाति
sp010-000630_SR_22	तत्र प्रभोर्लीलानाम् मननम् चिन्तनम् च कुर्वाणो निद्राति
sp010-000631_SR_22	नारायणः स्वकीयम् संस्कारप्राप्तम् नाम गोदावर्याम् अर्पितवान्
sp010-000632_SR_22	पृष्टे स स्वम् रामदास इति कथयति
sp010-000633_SR_22	प्रश्नान्तरे स उदीरयति भगवतो रामस्य शतसहस्रम् वानरा आसन् तेष्वेवान्यतमो भवामीति
sp010-000634_SR_22	तपस्विनम् लब्ध्वा आतुरा जनाः प्रायेण क्लेशयन्ति तम्
sp010-000635_SR_22	कथयन्ति स्वामिन् कुतो लप्स्यते लक्ष्मीर्मह्यम् इति कश्चित्
sp010-000636_SR_22	लौहम् सुवर्णयितुम् क्षमन्ते किम् पूज्या अत्रभवन्तः
sp010-000637_SR_22	अस्माकम् वाणिज्यायाम् लाभवृद्धिः कदा भाविनी मम कायः कदा भावी रोगाद् विमुक्तः
sp010-000638_SR_22	मम मूकस्तनयः कदा वक्तुम् प्रभविष्यति वृषभो मम क्वचित् भ्रष्टः क्व तम् लप्स्य इत्येवमादिकम्
sp010-000639_SR_22	एवम्विधान् प्रश्नान् पृच्छन्त्येव प्रायेण सामान्याः कामकामा जनाः साधकान्
sp010-000640_SR_22	तेऽपि तेष्वेषु लोकैषणया व्यवस्यन्ति
sp010-000641_SR_22	रामदास एवंविधेषु प्रश्नेषूदास्ते
sp010-000642_SR_22	निर्बन्धपृष्टः कथयति रामजपम् कुरु सर्वम् सेत्स्यति समधिकम् क्लेशितो दण्डकाष्ठेन प्रजिहीर्षत्यपि
sp010-000643_SR_22	लोक एतेन रामदासम् मत्तः स्वामी इति कथयन्ति
sp010-000644_SR_22	नित्यकर्मतो लब्धक्षणो रामदासः कण्ठस्थीकरोति वाल्मीकीयम् रामायणम्
sp010-000645_SR_22	तस्य प्रतिलिपिमपि करोति
sp010-000646_SR_22	रामदासहस्तलिखितम् वाल्मीकीयम् रामायणम् धुलिया नगरस्य समर्थवाग्देवतामन्दिरेऽद्यापि द्रष्टुम् सुशकम्
sp010-000647_SR_23	त्रीणि वर्षाणि व्यतीतानि
sp010-000648_SR_23	अनन्तरम् प्रायेण रात्रावपि रामदासगह्वरपरिसरे जनास्तिष्ठन्ति
sp010-000649_SR_23	सर्वे मिलित्वा राम जपम् कुर्वन्ति
sp010-000650_SR_23	प्रेम्णा मिलित्वा भजनानि गायन्ति
sp010-000651_SR_23	रामदासोऽपि प्रेम्णा तेषु रामकथायाः प्रवचनानि प्रेरकेण प्रकारेण वितनुते
sp010-000652_SR_23	तेषु दिवसेषु भारतवर्षमतीव दीनामवस्थामनुभवति स्म
sp010-000653_SR_23	उत्तरापथे दुष्टा मुगला अवर्तन्त शासकाः
sp010-000654_SR_23	दक्षिणापथे पुनः यवना एव शासनेऽधिकृताः आदिलशाहः निजामशाहः कुतुबशाह इत्यादयः
sp010-000655_SR_23	ते अत्याचारिणः
sp010-000656_SR_23	पीडयन्ति स्म ते प्रजाजनान्
sp010-000657_SR_23	इस्लामभिन्नान् धर्मसम्प्रदायान् हीनान् निन्द्यान् विनाशनीयाँश्च मन्वते
sp010-000658_SR_23	तेषाम् मते ऋते मुहम्मदम् न भवति कश्चनापि पितुः परमेश्वरस्य सन्देशवाहकः
sp010-000659_SR_23	नास्ति तेषाम् मते कुराणाद् भिन्नः कोऽपि ग्रन्थ आदरणीयः
sp010-000660_SR_23	मुस्लिमानातिरिक्तानन्याञ्जनांस्ते काफिर इति परिभाषन्ते
sp010-000661_SR_23	आसीत् तेषाम् पुण्यम् कर्म परेषाम् धर्मपरिवर्त्तनम् तदस्वीकारे वधश्च
sp010-000662_SR_23	काफिरवधस्तेषामश्वमेधः
sp010-000663_SR_23	इदमेव कर्म तेषाम् प्रभोरादेश इति तेषाम् संस्कारः
sp010-000664_SR_23	इमा घटना रामदासस्य श्रवसी स्पृशन्ति
sp010-000665_SR_23	अन्तरात्मनि व्यथितो रामदासश्चिन्तयति देवभूमिरियमस्माकम् कथम् दानवानामत्याचारेषु पतिता
sp010-000666_SR_23	कथम् सहामहे वयम् इमानेतेषामत्याचारान्
sp010-000667_SR_23	सुवर्णभूमिरियम् इदानीम् न शक्ता दिने वारद्वयम् अन्नमपि जनमुखे पातयितुम्
sp010-000668_SR_23	एतावती विपुला अस्माकम् जनसङ्ख्या
sp010-000669_SR_23	सभ्या वयम्
sp010-000670_SR_23	कथमेतेषु अङ्गुलिगण्या इमे असंस्कृता विदेशीयाः शासति
sp010-000671_SR_23	मृत्युजयिनाम् मार्कण्डेयानाम् नचिकेतसाम् भूमौ कथमद्य जना भीरवः
sp010-000672_SR_23	आत्मतत्त्वेऽजरामरताम् स्वीकुर्वताम् जनानाम् केयम् दशा
sp010-000673_SR_23	नैनम् छिन्दन्ति शस्त्राणि इत्यादिषु गीतोपनिषत्सु श्रद्धधानाः कथम् वयम् देहवादिभिराक्रान्तसर्वस्वाः
sp010-000674_SR_23	कथम् वयमस्मिन् प्रविष्टान् चौरान् चरणेषु स्पृशामः
sp010-000675_SR_23	अस्माकम् ध्येयमिदानीमुदरपूर्तिरेव पशुवत्
sp010-000676_SR_23	अद्य सहस्रम् सीता उच्चैर्विलपन्त्यः श्रूयन्ते
sp010-000677_SR_23	ग्रामे ग्रामे रावणा नृत्यन्ति
sp010-000678_SR_23	किम् रामप्रभुर्भूयस्तरामस्याम् भूमौ अवतरिष्यति तारयिष्यति चास्मान्
sp010-000679_SR_23	वयमारचयिष्यामस्तदवतारावसरम्
sp010-000680_SR_23	स हि भक्तेभ्य कल्पद्रुमः
sp010-000681_SR_23	पतितपावनः सः
sp010-000682_SR_24	स शबरीम् प्रीणयत्युद्धरति चाहल्याम्
sp010-000683_SR_24	स हि विनाशकः खर दूषण बालि रावणानाम्
sp010-000684_SR_24	अस्माकमाह्वानम् श्रुत्वा सोऽवश्यमेवागन्ता
sp010-000685_SR_24	नास्ति स दूरवासी
sp010-000686_SR_24	स सर्वेषाम् हृदये तिष्ठति
sp010-000687_SR_24	अज्ञानवशाज्जनास्तम् विस्मृताः
sp010-000688_SR_24	अस्माभिः प्रत्येकम् ग्रामम् गत्वा जागरणम् क्रियेत
sp010-000689_SR_24	अस्माकम् प्रत्येकम् गृहे शुद्धिः स्थापनीया
sp010-000690_SR_24	प्रत्येकम् जनस्य हृदि विद्यमानः स पूजनीयो भवति नः
sp010-000691_SR_24	स्वस्मिन्नवस्थित ईश एष साक्षात्कारणीयः सर्वैरद्य
sp010-000692_SR_24	को वा कार्यमिदम् कर्ता
sp010-000693_SR_24	अहमिति गृह्णीरन्
sp010-000694_SR_24	अहमहम् जागरयिष्ये आत्मविस्मृतम् राष्ट्रम्
sp010-000695_SR_24	आलस्ये निमग्नान् प्रसुप्तांश्च जनान् अहम् प्रबोधयिताहे
sp010-000696_SR_24	समाजम् करिष्येऽहम् कर्त्तव्योन्मुखम्
sp010-000697_SR_24	मयाऽत्र भूमौ द्वादश वर्षाणि तपस्तप्तम्
sp010-000698_SR_24	इदानीम् देशभ्रमणेच्छा जायते मम
sp010-000699_SR_24	श्रीरामो यथादेक्ष्यति तथा करिष्ये
sp010-000700_SR_24	प्रथमः शिष्यः उद्धवः
sp010-000701_SR_24	प्रभू रामोऽभ्यनुज्ञामददाद् देशभ्रमणाय
sp010-000702_SR_24	नासिकस्थान् शास्त्रपण्डितान् सोऽपश्यत्
sp010-000703_SR_24	स निजमाश्रमम् टाकलीग्रामस्थितमाजगाम
sp010-000704_SR_24	आपृष्टास्तेन ग्रामवासिनः
sp010-000705_SR_24	बालक उद्धवो रामदासचरणययोः पतितः
sp010-000706_SR_24	रुदन्नकथयत् स त्यक्त्वा माम् न गच्छेयुः स्वामिनः इति
sp010-000707_SR_24	उद्धव एष प्रायेण रामदासाश्रम एव निवसति करोति च सेवाम् श्रद्धया स्वामिनामेषाम्
sp010-000708_SR_24	स कथमेभिः प्राप्त इति विज्ञाय विस्मिता भवामः
sp010-000709_SR_24	घटनेयमीदृशी
sp010-000710_SR_24	रामदासस्य टाकलीम् प्राप्तवतश्चत्वारि वर्षाणि व्यतीतानि
sp010-000711_SR_24	तस्य कीर्त्तिसौरभ्यम् चतसृष्वपि दिक्षु व्यश्नुवानमासीत्
sp010-000712_SR_24	टाकलीमुत्तरेणास्ति दशपञ्चकनामा ग्रामः
sp010-000713_SR_24	तत्र वसति स्म कुलकर्णीत्युपाधिको गिरिधरो नाम युवा
sp010-000714_SR_24	तस्य पत्नी अन्नपूर्णा
sp010-000715_SR_24	निस्सन्तानाविमौ दम्पती क्षेत्रेष्वन्येषु सुखिनावपि
sp010-000716_SR_24	दुःखसन्तप्तौ तत इमौ
sp010-000717_SR_24	ताविमौ रामदासस्य कथाप्रवचनादिकम् नियमेन शृणुतः
sp010-000718_SR_24	एकदा गिरिधरोऽसुस्थो जातः
sp010-000719_SR_24	वैद्यैरसाध्यत्वेन घोषितः सः
sp010-000720_SR_24	अन्नपूर्णा धावन्ती रामदासमुपेता
sp010-000721_SR_24	प्रणामम् कृतवती सा
sp010-000722_SR_24	स्वामिनस्तदानीम् ध्यानस्था आसन्
sp010-000723_SR_24	कृतप्रणामास्ते प्रायेणाचकथन् जय जय रघुवीर समर्थ अथवा रामः कृपाम् कुर्यादिति
sp010-000724_SR_25	अद्य पुनस्तैरुक्तम् अष्टपुत्रा सौभाग्यवती भवेति
sp010-000725_SR_25	तदाऽन्नपूर्णा रोदितुमारभताऽचकथत च भवतामियमाशीः कतमाय जन्मन इति
sp010-000726_SR_25	रामदासस्वामी पृच्छति कोऽर्थः इति
sp010-000727_SR_25	अन्नपूर्णया न्यवेदि पतिर्ममान्तिमम् श्वासम् गृह्णाति वैद्याः पराजिताः
sp010-000728_SR_25	स्वाम्यब्रूत कथमेवम् ब्रूषे नेदम् कथमपि सम्भावि चल अहम् तम् पश्यामीति
sp010-000729_SR_25	स्वामी रामदासो गिरिधरावासम् गतः
sp010-000730_SR_25	तत्र गिरिधरस्य दशाऽऽसन्नमृत्युका
sp010-000731_SR_25	स्वामी नाडीम् पर्यैक्षत गिरिधरस्य मुखे जलम् प्रौक्षत
sp010-000732_SR_25	औषधम् किमपि आशितम् मात्राप्येका लेहिता
sp010-000733_SR_25	गिरिधरो नवजीवनो भूत्वोत्थायोपविष्टः
sp010-000734_SR_25	शनैश्शनैः सुस्थोऽपि संवृत्तः
sp010-000735_SR_25	एकवर्षानन्तरम् अन्नपूर्णा पुत्रम् सुषुवे
sp010-000736_SR_25	मासद्वयानन्तरम् दम्पती तौ बालकमादाय स्वामिनो ददृशुः
sp010-000737_SR_25	तस्य चरणयोस्तम् स्थापयित्वाऽब्रूताम् अयमत्रभवद्भ्योऽर्प्यत इति
sp010-000738_SR_25	स्वामिनोऽब्रुवन् कथमिदम् अहम् सन्न्यासी
sp010-000739_SR_25	कथमिमम् पालयिष्ये
sp010-000740_SR_25	भवन्तावेवेमम् नयेताम् पालयेताम् च समवधानेन
sp010-000741_SR_25	वयस्कताम् प्राप्त एष मह्यम् समर्पणीय इति
sp010-000742_SR_25	बालको पितृभ्याम् सह स्वामिनाम् दर्शनम् प्रत्यहम् करोति पश्चात् प्राप्तवया एकाक्यपि दर्शनार्थम् गच्छति
sp010-000743_SR_25	अधिकम् समयम् स आश्रम एव तिष्ठति
sp010-000744_SR_25	यदा रामदासस्तीर्थयात्रायै प्रतिष्ठासवस्तदा उद्धवः सपीडम् रुरोद
sp010-000745_SR_25	तदा स्वामिना सञ्ज्ञापितः ममानुपस्थितावाश्रम एष त्वयैव रक्षणीयः
sp010-000746_SR_25	अध्ययनम् करणीयम् भगवतः पूजा चावधानेन करणीया
sp010-000747_SR_25	आश्रमव्यवस्थापि द्रष्टव्या
sp010-000748_SR_25	अथ वास्तवो रामदासस्तव पार्श्वे सदैव स्थाता इति
sp010-000749_SR_25	उद्धवोऽप्राक्षीत् वास्तवो रामदास इति कोऽर्थः
sp010-000750_SR_25	रामदासो बहुतरम् गोमयमेकत्रीकृत्वा तत्र मृत्तिकाम् न्यक्षिपत्
sp010-000751_SR_25	अन्यान्यपि कानिचिद् द्रव्याणि तत्र चिक्षेप
sp010-000752_SR_25	तेन पिण्डेन रामदासो विपुलाकाराम् मारुतिमूर्तिम् निर्ममे
sp010-000753_SR_25	शुष्का सा सिन्दूरेण लेपिता
sp010-000754_SR_25	अथ उद्धवम् सम्बोधितवान् अयमस्ति वास्तवो रामदासः वयम् त्वस्यच्छायामात्रम् भवामः
sp010-000755_SR_25	एते प्रत्यहम् पूजनीयास्त्वया
sp010-000756_SR_25	एते तुभ्यम् बलम् बुद्धिम् च दास्यन्ति
sp010-000757_SR_25	सत्यावश्यके प्रेरणामपि मार्गदर्शनमपि करिष्यन्ति
sp010-000758_SR_25	ताम् सुन्दराकृतिम् मारुतिमूर्तिम् दृष्ट्वा उद्धवो जहर्ष
sp010-000759_SR_25	उद्धवो हस्तौ समानीय कथयति सम्पूर्णो देशः गोमयकल्पो मृत्तिकासोदरो वा वर्त्तते
sp010-000760_SR_26	स एष वज्राङ्गः कल्पनीय इति श्रीचरणानाम् सङ्कल्पः
sp010-000761_SR_26	एतस्या मूर्तेर्निर्माणस्यापीदमेव प्रयोजनम्
sp010-000762_SR_26	इदमेव भवताम् जीवनस्य लक्ष्यम्
sp010-000763_SR_26	अत्रभवद्भ्यः शतम् प्रणामाः
sp010-000764_SR_26	किन्तु श्रीचरणाः शीघ्रमेव प्रत्यावर्तेरन्
sp010-000765_SR_26	नाहम् विस्मरणीयः इति
sp010-000766_SR_26	रामदास उद्धवम् आशीर्भिरयोजयत् सुखेन च निर्गतः
sp010-000767_SR_26	ते पृष्ठतः परिक्रम्यापि नापश्यन्
sp010-000768_SR_26	अयोध्याम् प्रति ते प्रस्थिताः
sp010-000769_SR_26	भारतभ्रमणम्
sp010-000770_SR_26	रामदासो भारतभ्रमणम् तन्माध्यमेन च तीर्थयात्रा इयेष कर्तुम्
sp010-000771_SR_26	एवम् तु भारतस्य प्रत्येकम् क्षेत्रम् पुण्यभूमिः प्रत्येकम् नगरे प्रत्येकम् ग्रामे च निवसन्ति स्म ऋषयो मुनयो वीराः
sp010-000772_SR_26	परोपकारिणश्च ईशावतारा अप्यजायन्त तेषु तेषु क्षेत्रेषु
sp010-000773_SR_26	अतो देशेऽत्र भवन्ति भूयांस एव महिमभृतः स्थलविशेषाः
sp010-000774_SR_26	अथाप्येतेषु अतिशयम् आबिभ्रति द्वारका जन्नाथपुरी बदरिकाश्रमः सेतुबन्धरामेश्वरश्च
sp010-000775_SR_26	द्विपञ्चाशद् विलसन्ति शक्तिपीठानि
sp010-000776_SR_26	भगवतः शङ्करस्यापि विराजन्ते शताधिकानि पुण्यप्रदानि स्थलानि
sp010-000777_SR_26	दत्तात्रेयः गोरक्षनाथः बुद्धः महावीर इत्येवम् प्रभृतीनाम् तपोभूमयः सन्त्येवास्याम् पावनपावनायाम् भारतभुवि
sp010-000778_SR_26	एतेषाम् सर्वेषाम् दर्शनाय रामदासः सङ्कल्पमगृह्णात्
sp010-000779_SR_26	नर्मदाम् लङ्घयित्वा स उत्तरस्याम् दिशि गन्तुम् प्रवृत्तः
sp010-000780_SR_26	मार्गे तेन दृष्टश्रुता दुःखप्रदाः प्रसङ्गाः
sp010-000781_SR_26	क्वचिद् ग्रामा प्रज्वाल्यते स्म क्वचित् खला अलुठ्यन्त
sp010-000782_SR_26	कस्यचिद् ग्रामस्य पुत्र्यो वध्वश्च दुष्टैरपाह्रियन्त
sp010-000783_SR_26	कस्यचिद् ग्रामस्य सर्वेऽपि निवासिनो निर्वेतनासु भृतिकास्वयोज्यन्त
sp010-000784_SR_26	सर्वत्र यवनजातीयानाम् शास्तॄणाम् तेषामारक्षिणाम् च कामचारदुर्दिनानि व्यश्नुवन्ति स्म
sp010-000785_SR_26	यः कोऽपि तेषामवज्ञाम् करोति स खलु पश्यति सूर्ये खड्गेन निकृत्तशिरा दृश्यते
sp010-000786_SR_26	तस्य निर्वस्त्रे पृष्ठे कशाघाताः क्रियन्ते मुष्टीमुष्टि कचाकचि यष्टीयष्टि
sp010-000787_SR_26	दण्डादण्डि कलहानाम् का वार्ता जनसम्मर्दस्यैकध्यै शिरःकर्तनान्यपि साधारणान्यमन्यन्त
sp010-000788_SR_26	पूरिताः सर्वा अपि काष्ठा एतैरतीचारैर्दानवानाम्
sp010-000789_SR_26	यदापि कदाचिद् रामदासः धर्मशालायाम् कस्याञ्चित् विश्राम्यति
sp010-000790_SR_26	कस्यचित् कुटीरम् वाऽध्यास्ते जना आगत्य तमात्मन्यापातितानत्याचारान् श्रावयन्ति
sp010-000791_SR_26	स तान् अबोधयति प्रोत्साहयति किन्तु निभृतेऽसह्याम् पीडाम् अनुबोभोति
sp010-000792_SR_27	तत एव कदाचित् प्रजागरकष्टमपि स सहते
sp010-000793_SR_27	अनेकशोऽश्रूण्यपि पतन्ति दृश्यन्ते तस्य नेत्राभ्याम्
sp010-000794_SR_27	कदाचित् तस्य वेदना भजनबन्धेष्वपि बिम्बिता भवति
sp010-000795_SR_27	चौरास्तु सन्ति शास्तारस्त्राणहीनास्तु सज्जनाः
sp010-000796_SR_27	ध्वस्यन्ते मन्दिराण्येषाम् खण्ड्यन्ते देवमूर्तयः
sp010-000797_SR_27	म्लेच्छा भवन्ति राजानो दाम्भिका गुरवोऽर्थिनः
sp010-000798_SR_27	लोकान्यलोकयोर्वार्ता कीदृशी पशवः समे
sp010-000799_SR_27	अन्याया जायमानाः सन्ति
sp010-000800_SR_27	किन्तु विस्मयकृदिदम् यज्जनाः विरोधाय सङ्घटनसन्नाहिनो न दृश्यन्ते
sp010-000801_SR_27	सर्वेऽपि मेषा बर्करा इव वा नतग्रीवा दृश्यन्ते
sp010-000802_SR_27	अकर्मण्याः समे
sp010-000803_SR_27	शौर्यम् वीर्यम् च न दृश्यते क्वापि
sp010-000804_SR_27	युद्धसन्नाहिनोऽपि दृश्यन्ते किन्तु क्षुद्रेभ्यः स्वार्थेभ्य आत्मीयैर्जनैः न तु शत्रुभिः
sp010-000805_SR_27	रामदास उत्तरस्याम् दिशि यथा यथाऽग्रे गच्छति यवनपरितापगाथा अधिकाधिकम् शृणोति
sp010-000806_SR_27	नितान्तम् भयानकानि चित्राणि प्रस्तूयन्ते
sp010-000807_SR_27	यदा पुनरयोध्याम् प्राप्तस्तस्य दुःखम् सीमानमत्यक्रामत्
sp010-000808_SR_27	तत्र दृष्टम् रामजन्मभूमिर्यवनैरधिगृहीतेति
sp010-000809_SR_27	ते तत्राधिकम् वस्तुम् न शेकुः
sp010-000810_SR_27	ततः काशीम् प्राप्ताः
sp010-000811_SR_27	एकदा गङ्गाम् स्नातुम् गच्छन् स आरावानशृणोत्
sp010-000812_SR_27	आगता आगता पलायध्वम् पलायध्वमिति
sp010-000813_SR_27	कोलाहल उत्थितः
sp010-000814_SR_27	जना व्याकुलीभावेन यत्र तत्र धावन्ति
sp010-000815_SR_27	विंशतिः यवनाश्ववाराः आगताः
sp010-000816_SR_27	यत्किमपि ग्रहीतुम् शक्यमासीत् तद् दस्युवृत्त्या सङ्गृह्णन्तस्ते पलायिता अपरया दिशा
sp010-000817_SR_27	रामदासश्चिन्तयति कुत इयती भीरुताऽस्माकम् देशे
sp010-000818_SR_27	प्रह्लादो ध्रुवश्चापि बालौ भूत्वाऽपि घोरम् सङ्कटम् सोढ्वा स्वम् लक्ष्यम् प्राप्नुताम्
sp010-000819_SR_27	अत्र पुनराबालवृद्धाः समेऽपि पलायनकेवलिनः
sp010-000820_SR_27	येऽपि केचित् सम्पन्ना सम्भृतवीर्याश्च तेऽपि यवनशासनस्य सेवकाः
sp010-000821_SR_27	क्रीतदासा इव ते यवनानाम्
sp010-000822_SR_27	स्वयम् पूजापाठपरायणाः ग्रन्थपाठिनः कपाले प्रविशालम् तिलकम् धारयन्तोऽपि चरणेष्वानामयन्ति
sp010-000823_SR_27	शिरांस्येते गोभक्षकाणाम् मूर्तिध्वंसकानाञ्चाततायिनाम् यवनाधिकारिणाम्
sp010-000824_SR_27	तदाज्ञया स्वेषामेव बान्धवानाम् ग्रीवाः कर्त्तयन्ति
sp010-000825_SR_27	एषा भ्रष्टा मतिः कथमागताऽत्र शुचिनि वर्त्मनि
sp010-000826_SR_28	काशीदृश्यम् भयानकमासीत् यत्र भगवता विश्वनाथेनापि पलायनमकारि
sp010-000827_SR_28	तत्र यज्ज्ञानवापीनामकम् कूपम् तस्मिन् पलाय्य ब्रूडितः काशीविश्वेश्वरः
sp010-000828_SR_28	नन्दी पुनस्तथैव स्थितः
sp010-000829_SR_28	एकम् विशालम् मस्जिदम् मन्दिरस्यैव कलापूर्णास्ववशिष्टासु भित्तिषु निरमायि
sp010-000830_SR_28	अग्रतो मस्जिदम् पृष्ठतश्च मन्दिरम्
sp010-000831_SR_28	एकः शिवो मस्जिदस्य निम्नभागेऽपि पूज्यते
sp010-000832_SR_28	काश्यामेव बिन्दुमाधवमन्दिरम् मस्जिदतया गगनमचुम्बच्चतुर्भिरुत्थितैर्हस्तैः मीनारैः
sp010-000833_SR_28	एतत् सर्वम् दृष्ट्वा रामदासः कृष्णलीलाभूमिम् मथुरावृन्दावनम् गतः
sp010-000834_SR_28	तत्र नाश्रूयत वंशरवः श्रीकृष्णस्य
sp010-000835_SR_28	यच्चाश्रूयत तदेकमाक्रन्दनमेव
sp010-000836_SR_28	नितान्तम् दुःखितेन चित्तेन रामदासस्तीर्थयात्राम् कुरुते स्म
sp010-000837_SR_28	सर्वत्र भीरुतैव तेनान्वभावि
sp010-000838_SR_28	असहिष्णुत्वेनासावगृह्यत
sp010-000839_SR_28	क्षुभितः स स्वम् जनुर्निस्सारममंस्त
sp010-000840_SR_28	तेन निरचायि स्वम् देहम् गङ्गायाम् पातयितुम्
sp010-000841_SR_28	यात्राप्रसङ्गेन च हिमाचलम् प्राप
sp010-000842_SR_28	तत्रोच्चस्तरे शृङ्गे स्थितोऽसौ अधोभागे सकलकले गङ्गाप्रवाहे कूर्द्दितुमियेष
sp010-000843_SR_28	प्रथमम् स गङ्गामातरम् प्रणनाम
sp010-000844_SR_28	अथ यतितुम् ऐच्छत् कूर्दितुम् किन्तु पृष्ठतः केनाऽपि धृतस्तस्य करः
sp010-000845_SR_28	स पृष्ठतः करोति मुखम् पश्यति च नीलोत्पलश्यामम् भगवन्तम् श्रीरामम्
sp010-000846_SR_28	रामदासस्तस्य प्रभोश्चरणौ जग्राह
sp010-000847_SR_28	रामोऽप्युत्थाप्य तमालिलिङ्ग उरसा
sp010-000848_SR_28	अथादिदेश मस्तके निहितहस्तः अवशिष्यत इदानीम् तव कार्यम्
sp010-000849_SR_28	महत्त्वपूर्णम् च तत्
sp010-000850_SR_28	त्वया हि देशस्य दुरवस्था समाप्तिदिशम् प्रत्युन्मुखा विधेया
sp010-000851_SR_28	दक्षिणापथम् याहि पवित्रायाः कृष्णायास्तटे जनजागरणाम् प्रारभस्व हिन्दुसङ्घटनमत्राभ्यर्हितम्
sp010-000852_SR_28	तदप्याद्रियताम्
sp010-000853_SR_28	रामदासो लावण्यपरिवीताम् ताम् मेघश्यामाम् मूर्तिम् विशालतरताम् विशालतमताम् च श्रयन्तीमपश्यत्
sp010-000854_SR_28	अन्ते पश्यति यत् सैषा मूर्तिराकाशम् पर्यरभताभवच्च परोक्षा
sp010-000855_SR_28	रामदासः सर्वत्र राममेवैकम् पश्यति
sp010-000856_SR_28	साञ्जलिबन्धम् स प्रोवाच प्रभो ऐषिषमहम् भवत आदेशम् दिङ्निर्देशमकाङ्क्षम्
sp010-000857_SR_28	अधुना भवन्तो द्रक्ष्यन्ति भवताम् जयकारेण महाराष्ट्रमाप्लावितम् भविष्यति कार्त्स्न्येन
sp010-000858_SR_28	रामः सदा सर्वदा सन्निकृष्टः मनाग् वीक्षते भक्तधैर्यम् कदाचित्
sp010-000859_SR_28	सदानन्द आनन्दकैवल्यदाता उपेक्षस्व नो रामदासम् कदाचित्
sp010-000860_SR_28	जय जय रघुवीर समर्थ
sp010-000861_SR_29	मातृदर्शनम्
sp010-000862_SR_29	द्वादशवर्षाणि व्यतीतानि
sp010-000863_SR_29	अथ भूयोऽपि प्रियो नारायणो रामदासो भूत्वा महाराष्ट्रम् प्रतिप्राप्तः
sp010-000864_SR_29	ताप्ती सरितस्तटम् प्राप्तः
sp010-000865_SR_29	भगवत्या मुक्तादेव्याः समाधिस्थले भजनपूजनोपदेशाः कृताः
sp010-000866_SR_29	श्रोतृष्वासीदेको रामदासग्रामवास्यपि
sp010-000867_SR_29	स नारायणम् प्रत्यभिज्ञाय नितान्तम् प्रहृष्टो रामदासमब्रूत
sp010-000868_SR_29	मातस्तव नितान्तम् वृद्धा अशक्ता च जाता
sp010-000869_SR_29	सा भवन्तमनुक्षणम् स्मरति
sp010-000870_SR_29	सप्ताहान्ते रामदासः स्वम् गृहग्रामम् प्राप्तः
sp010-000871_SR_29	स्वकीयस्य गृहस्य द्वारि स्थितो रामदासस्तारमूचे जय जय रघुवीर समर्थ इति
sp010-000872_SR_29	रामदासाग्रजस्य श्रेष्ठस्य पत्नी भिक्षाम् गृहीत्वा द्वारि प्राप्ता
sp010-000873_SR_29	तस्याश्चरणयो रजांसि मस्तके तिलकीकृत्य रामदासोऽब्रूत
sp010-000874_SR_29	भ्रातृजाये अहम् नारायणोऽस्मि तुभ्यम् प्रणमामि अम्बा क्वास्त इति
sp010-000875_SR_29	तम् चिरपरिचितम् हृदयस्पृशम् स्वरम् राणूदेवी अभिज्ञातवती
sp010-000876_SR_29	गतेभ्यश्चतुर्विंशतेर्वर्षेभ्यः सा प्रत्यहम् नारायणम् प्रतीक्षते स्म
sp010-000877_SR_29	यः कश्चनापि बहिर्देशादागतो यात्री लभ्यते तमसौ पृच्छति
sp010-000878_SR_29	अपि दृष्टः क्वचन मम नारायण इति
sp010-000879_SR_29	नारायणम् प्रतिप्राप्तुम् राणूदेव्या अनेका देवी देवताः पूजयितुम् सङ्कल्पिताः
sp010-000880_SR_29	अद्य तस्याः पुत्रः स्वयमेव गृहमागत इति हर्षातिरेकम् सा मातुम् हृदा नाऽशकत्
sp010-000881_SR_29	वृद्धावस्थामापद्यत सा
sp010-000882_SR_29	शरीरमशक्तम् जातमस्याः
sp010-000883_SR_29	अक्ष्णोः दृष्टिरपगता
sp010-000884_SR_29	द्रष्टुम् न चक्षमे
sp010-000885_SR_29	अथापि पुत्रस्य स्वरम् प्रत्यभिज्ञातवती सा नारायण मम नारायण इति ब्रुवती द्वारम् उपप्रेयाय
sp010-000886_SR_29	नारायणो मातुश्चरणावगृह्णात्
sp010-000887_SR_29	राणूदेवी तम् झटित्येवोदस्थापयत्
sp010-000888_SR_29	ग्रीवायाञ्चासञ्जयामास
sp010-000889_SR_29	आनन्दाश्रुभिः क्लिन्नाऽभूत् सा निरन्तरम् प्रवर्षद्भिः
sp010-000890_SR_29	बारम्बारम् सा रामदासस्य भालम् पृष्ठम् च पस्पर्श
sp010-000891_SR_29	उक्तवती च पुत्रक त्वम् कियद् परिवृद्धो जातः
sp010-000892_SR_29	सकूर्चस्त्वमिदानीम्
sp010-000893_SR_29	ऋषिरिवैव प्रतिभाससे त्वम् कच्चित्
sp010-000894_SR_29	श्रुतम् त्वमतीव सुन्दरम् भजनम् गायसि कीर्तनानि करोषि प्रवचनानि तनुषे इति
sp010-000895_SR_29	प्रसन्नताया अयम् विषयः
sp010-000896_SR_29	त्वत्सदृशम् भक्तम् पुत्रम् लब्ध्वाऽहमपि धन्या कृतकृत्या च जाता
sp010-000897_SR_29	अभविष्यदद्य यदि तव पिता जीवितः
sp010-000898_SR_29	पुत्र अहम् पञ्चभ्यो वर्षेभ्योऽन्धास्मि संवृत्ता
sp010-000899_SR_29	खिद्यामि त्वाम् प्रत्यक्षम् द्रष्टुमशक्नुवाना
sp010-000900_SR_29	उच्यते यद् रामदासेनोक्तम् नेदम् कठिनमिति
sp010-000901_SR_29	स मातुरक्ष्णोर्हस्तमक्रामयत
sp010-000902_SR_29	सा द्रष्टुमशकत् सर्वम्
sp010-000903_SR_29	दृष्टिमलभत सा
sp010-000904_SR_29	चर्मचक्षुर्भ्यामपि स्वम् पुत्रम् रामदासमाताऽपश्यद् अश्लाघयत च तस्याद्भुतम् योगसामर्थ्यम्
sp010-000905_SR_29	धन्यधन्या सा जाता
sp010-000906_SR_30	विद्वांसोऽत्र कथयन्ति रामदास औषधविज्ञानेऽप्यभून्नदीष्णः
sp010-000907_SR_30	तस्यैवेदम् फलमिति
sp010-000908_SR_30	अन्येऽत्र लक्षणामाश्रयन्तः प्रतिपद्यन्ते नेदम् राणूमातुश्चक्षुरुन्मीलनम्
sp010-000909_SR_30	इदम् हि भारतमातुरेव चक्षुषोरुन्मीलनम् रामदास विहितमिति
sp010-000910_SR_30	रामदासः स्वकीये ग्रामे त्रीण्येव दिनान्यतिष्ठत्
sp010-000911_SR_30	तत्र तेन भजनानि गीतानि कीर्त्तनानि कारितानि श्रावितानि च प्रवचनानि
sp010-000912_SR_30	पार्श्ववर्त्तिभ्यो ग्रामेभ्योऽपि जनास्तत्र समवयन्ति
sp010-000913_SR_30	सर्वेऽपि शिक्षिता रामदासेन रामभक्तौ मारुतिभक्तौ च बलम् लब्धुम् आत्मरक्षाम् च साधयितुम्
sp010-000914_SR_30	बाल्यकालमित्राणि नारायणस्य तेजःपुञ्जम् शरीरसामर्थ्यम् च दृष्ट्वा प्राहृष्यन्
sp010-000915_SR_30	ते सर्वे रामदासस्य शिष्या जाताः
sp010-000916_SR_30	राणूदेवी स्वम् बालकम् स्वीयाभ्यामेव हस्ताभ्यामाशयत्
sp010-000917_SR_30	अपाययत् ज्येष्ठो बन्धुः श्रेष्ठो गङ्गाधरोऽप्यत्यन्तमजीहृषत्
sp010-000918_SR_30	गृहे ग्रामे जनपदे च प्रहर्षलहर्यो ववुः
sp010-000919_SR_30	आनन्दपुष्पोद्यानमिवाऽत्र व्यकसत्
sp010-000920_SR_30	चतुर्थेन दिवसेन रामदासो यात्रायामग्रे प्रासरत् सर्वान् बन्धून् मातरम् चापृच्छ्य
sp010-000921_SR_30	प्रस्थितो रामदासो मात्रा राणूदेव्या निवेदितः पुत्र नावशिष्यते किमप्यभीष्टम् मे
sp010-000922_SR_30	किन्तु इयत् केवलमिच्छामि यत् मम अन्तकाल आगते एकदा भूयोऽपि माम् द्रष्टुमर्हतीति
sp010-000923_SR_30	मातः अवश्यमागमिष्यामि धावित्वाऽऽगमिष्यामि मातः आश्वस्ता भव इत्युक्तया
sp010-000924_SR_30	मात्रा विसृष्टो रामदासो भारतस्यान्यानपि प्रदेशान् द्रष्टुम् प्रतस्थे
sp010-000925_SR_30	प्रस्थानात् पूर्वम् स ग्रामवासिनः सर्वानेव कुशलमङ्गलम् पृष्टवान् मारुतिमन्दिरम् च तम् दृष्टवान्
sp010-000926_SR_30	अनेके जातास्तत्र तस्य शिष्याः
sp010-000927_SR_30	तेन जाम्ब ग्रामे व्यायामशाला स्थापिता प्रेरिताश्च युवका बलवन्तो भवितुम्
sp010-000928_SR_30	अन्ते च प्रोक्तम् जय जय रघुवीर समर्थ अथाग्रे ससर्प
sp010-000929_SR_30	रामभक्त्यान्दोलनम्
sp010-000930_SR_30	उत्तरे भारते स्थाने स्थाने रामदासस्वामिभिर्हनुमन्मन्दिराणि स्थापितानि मठाः स्थापिताः मठाधिपतयश्च
sp010-000931_SR_30	काश्याम् भगवन्तम् रामचन्द्रम् स्थापयामास सः प्रयागे वेणीमाधवम् अन्तर्वेद्याम् रामकृष्णौ
sp010-000932_SR_30	उज्जयिन्याम् जगन्नाथम् जगन्नाथपुर्याम् पद्मनाभम् प्रत्यस्थापयत् सः
sp010-000933_SR_30	जगन्नाथपुरीतस्ते रामेश्वरधाम गताः
sp010-000934_SR_30	ततः परम् धारवार मैसूर वङ्गलूर वेलगाँवान् अधितिष्ठन्तस्ते पण्ढरपुरम् प्रापुः
sp010-000935_SR_30	तत्र स कटिहस्तम् भगवन्तम् विट्ठलम् ददर्श
sp010-000936_SR_30	हस्तौ समानीय रामदासस्तस्य प्रमुखे तस्थिवान्
sp010-000937_SR_30	स तुलसीदासो मथुरायाम् भगवन्तम् मुरलीधरमिव ययाचे
sp010-000938_SR_31	वीरमुकुटमणिरब्दश्याम कथमिह तिष्ठसि हे श्रीराम
sp010-000939_SR_31	धनुःशरौ किम् त्यक्तौ राम
sp010-000940_SR_31	किमसि कटिधृतकर इह राम
sp010-000941_SR_31	कुत्र गता नः सीता माता अत्र कथम् ननु सा रघुमाता
sp010-000942_SR_31	कथम् वानरास्त्वया विसृष्टाः कथम् पण्ढरे पुरेऽधिवासी सरयूगङ्गे अपि समुत्तमे
sp010-000943_SR_31	कथमिह चन्द्रभागया आकृष्टः हिंसाताण्डवमस्ति प्रसृतम् रक्षो अत्याचारः प्रथितः
sp010-000944_SR_31	धर्मम् कोऽपि न वेत्त्यधर्मो विगतभयः प्रविराजति
sp010-000945_SR_31	कथमेषाम् दमने न ते स्पृहा
sp010-000946_SR_31	त्यक्तौ धनुःशरौ कथमस्मिन् कलौ कराले प्रसृते वीरोचितमाचर प्रभो त्वम् रामदास इति वृणुते
sp010-000947_SR_31	कथ्यते तस्मिन्नेव क्षणे विट्ठलदेवः करयोः धनुर्बाणौ आविरभावयत्
sp010-000948_SR_31	रामरूपम् धृत्वा च रामदासाय दर्शनम् दत्तवान्
sp010-000949_SR_31	तस्य चरणौ वन्दित्वा रामदासो जय जय रघुवीर समर्थ इति ब्रुवन् अग्रे ससार
sp010-000950_SR_31	अनुगोदावरीतीरम् गच्छन् रामदासः पैठणम् प्राप
sp010-000951_SR_31	स नगरे भ्रमते स्म
sp010-000952_SR_31	तेन दृष्टाः केचन बालका गोफणेन गिद्धम् वेद्धुम् लक्ष्यमकुर्वन् असकृत् ते गोफणेन गोलकलोष्ठान् क्षिपन्ति
sp010-000953_SR_31	किन्तु लक्ष्यम् व्यद्धुम् सफला न भवन्ति
sp010-000954_SR_31	रामदासेन गोफणम् बालेभ्यो गृहीतम्
sp010-000955_SR_31	चालिता च गुलिका
sp010-000956_SR_31	विद्धम् च लक्ष्यम्
sp010-000957_SR_31	विद्धो गृद्ध्रो भूमौ निपपात
sp010-000958_SR_31	एतद् दृष्ट्वा जनाः कथयन्ति घोरः कलिकाल आगतः सन्न्यासी भवन्नपि कश्चिदाखेटम् कुरुत इति
sp010-000959_SR_31	कीदृश एष साधुः
sp010-000960_SR_32	प्रायश्चित्तमनेन करणीयम् इति
sp010-000961_SR_32	रामदासः प्राब्रूत विज्ञा भवन्तो यदादिशेयुः तत् कर्तुम् सन्नद्धोऽहमिति
sp010-000962_SR_32	पण्डिता आगताः
sp010-000963_SR_32	होमहवनादिकम् जातम्
sp010-000964_SR_32	मन्त्रजपोऽपि सम्पन्नः
sp010-000965_SR_32	ब्राह्मणेभ्यो दक्षिणाद्रव्यमपि यथेष्टम् दत्तम्
sp010-000966_SR_32	ब्राह्मणा दक्षिणाम् गृहीत्वा यदा गन्तुम् प्रवृत्तास्तदा रामदासः तानाकारयत् क्व वा गम्यते कार्यम् तु न सम्पन्नम्
sp010-000967_SR_32	गृद्ध्रस्तु तत्रैव तथैव पतितो दृश्यते इति
sp010-000968_SR_32	एकः पण्डितो ब्रूते निष्प्राणः सः
sp010-000969_SR_32	स तथैव स्थास्यति
sp010-000970_SR_32	स्वामी कथयति यद्येवम् तर्हि भवताम् होमादिकम् सर्वम् व्यर्थम् जातम्
sp010-000971_SR_32	मिथ्यैव सर्वमिदम् मया भवद्भिरकारि इति
sp010-000972_SR_32	जनाः कथयन्ति कोऽर्थस्तवैतस्य कथनस्य किमिच्छति भवान् इति
sp010-000973_SR_32	रामदासो ब्रूते वाञ्छामि गृध्र एष जीवितो भूत्वा नभसि उड्डीयतामिति
sp010-000974_SR_32	प्रमुखः पण्डितोऽब्रूत कथमिदम् शक्यसम्भवमिति
sp010-000975_SR_32	रामदासः उक्तवान् इदमेवम् सम्भवतीति
sp010-000976_SR_32	रामदासः कमण्डलोर्जलम् करेणादाय गृध्रचञ्च्वाम् अपातयत्
sp010-000977_SR_32	गृध्रो जलमपिबत् पादाभ्याम् उदतिष्ठत् शनैश्च पक्षौ प्रासारयत् प्रोदडीयत च
sp010-000978_SR_32	सर्वे चकिताः
sp010-000979_SR_32	पण्डिताः स्वामिनम् प्रति नतमस्तका जाताः
sp010-000980_SR_32	अनेके जनाः स्वामिनः शिष्या जाताः
sp010-000981_SR_32	सर्वैः समवेतमूचे जय जय रघुवीर समर्थ इति
sp010-000982_SR_32	ते शीघ्रमेव नासिकम् प्रापुः
sp010-000983_SR_32	तैः द्वादशवार्षिक्याः तीर्थयात्रायाः विवरणम् भगवतो रामस्य पादयोरर्पितम्
sp010-000984_SR_32	ततः परम् ते टाकलीम् प्रापुः यत्रासीदेषामाश्रमः
sp010-000985_SR_32	उद्धव इदानीम् युवकः संवृत्तः
sp010-000986_SR_32	स चालितवान् टाकल्याश्रमस्य व्यवस्थाम् व्यवस्थिततया
sp010-000987_SR_32	दिक्षु चतसृष्वपि ख्यातिम् असौ अवाप
sp010-000988_SR_32	तत् सर्वम् दृष्ट्वा श्रुत्वा च रामदासः परमम् हर्षमवापत्
sp010-000989_SR_32	उद्धवम् आशीर्भिर्योजयित्वा रामदासो महाबलेश्वरम् प्राप
sp010-000990_SR_32	शरीरेण प्रांशुः मुद्रया तेजस्वी वृत्त्या वैराग्यमयः रामदासः स्वामी सदैव काषायम् धारयति
sp010-000991_SR_32	न स कमपि याचते दत्तम् वा केनापि गृह्णीते
sp010-000992_SR_32	वाचि प्रवाहः प्रभावश्चास्ताम्
sp010-000993_SR_32	कालप्रबोधः व्यवहारचातुर्यम् परोपकारः चेत्येते सद्गुणाः तेषु सहस्रगुणा इव सन्निविविशुः
sp010-000994_SR_32	यत्राप्यसौ प्राप्नोति तत्र रात्रौ सहस्रम् जनाः समवायन्
sp010-000995_SR_32	महाबलेश्वरी माहुली चेत्यादिषु स्थानेषु तेन हनुमन्मन्दिराणि अस्थापिषत
sp010-000996_SR_32	मठाः समस्थापिषत
sp010-000997_SR_32	युवका बालकाश्च दैनिके व्यायामे समुपादिश्यन्त स्वस्य धर्मस्य रक्षायै सङ्घटनायाः मार्गाः अदर्शिषत
