sp012-000001_1	बाल्यादारभ्य तस्य साहसगाथाः यैः दृष्टाः सन्ति ते कदापि तम् भीरुम् न भावयन्ति
sp012-000002_1	सः इदानीम् भवतः पुरतः भयस्य शरणागतेः च कपटनाटकम् अभिनयनस्ति
sp012-000003_1	जावळ्याः भयङ्करम् अरण्यम् प्रति भवन्तम् आह्वयनस्ति
sp012-000004_1	अत्र निश्चयेन कुतन्त्रम् स्यात् इति बोधितवन्तः
sp012-000005_1	स्वस्य शत्रोः स्तुतिम् श्रुतवतः खानस्य अहङ्कारस्य महान् आघातः जातः
sp012-000006_1	तान् नायकान् रोषेण निन्दन् सः अफ्जलखानस्य पराक्रमविषये भवन्तः अनभिज्ञाः सन्ति
sp012-000007_1	मम क्रोधम् दृष्ट्वा सैतान् पिशाचः एव कम्पते
sp012-000008_1	एवम् स्थिते व शिवराजः
sp012-000009_1	मम क्रोधाग्नेः दर्शनेन एव जावळी अरण्यम् भस्मसात् भवेत् इति उक्तवान्
sp012-000010_1	गोपिनाथवर्येण स्ववाण्या अभिनयचातुर्येण च खानस्य यत् प्रशंसनम् कृतमासीत् तत् सार्थकम् जातम्
sp012-000011_1	मम सैन्ये विद्यमानः नायकः कोऽपि मम उपदेशरूपम् औद्धत्यम् न प्रदर्शयेत् इति कठोराज्ञाम् एव विहितवान् खानः
sp012-000012_1	तेन केचन उग्रम् दण्डिताः अपि
sp012-000013_1	मूर्खस्य उपदेशः शिलया शिरसः घट्टनम् इव खलु
sp012-000014_1	उपदेशम् कृतवतः एव क्षतः
sp012-000015_1	खानस्तु शिवराजस्य मेलनार्थम् अतिकातरः आसीत्
sp012-000016_1	जावळीम् प्रति प्रस्थानम् भवतु इति सैन्यम् आदिष्टवान् सः
sp012-000017_1	प्रतापगडस्य उपरि शिवमहाराजः अपि अत्यन्तम् उत्सुकतया गोपीनाथ पन्तम् प्रतीक्षमाणः आसीत्
sp012-000018_1	पर्वतम् आरुह्य पन्तः दुर्गम् प्राप्तवान्
sp012-000019_1	बिजापुरे प्रवृत्तम् प्रत्यक्षरम् विवृतवान् सः
sp012-000020_1	खानस्य सन्धेः अन्तरार्थः महाराजेन अवगतः
sp012-000021_1	किञ्चित्कालात् पूर्वम् शृङ्गारपुरराजविषये यथा कृतम्
sp012-000022_1	तथा सन्धेः व्याजेन वञ्चनम् हननम् च करणीयम् इति सः चिन्तयति इति तेन ज्ञातम्
sp012-000023_1	खानस्य सेनासामर्थ्यस्य पूर्णा कल्पना अपि शिवराजेन प्राप्ता आसीत्
sp012-000024_1	इतिवृत्तम् उक्त्वा गोपीनाथवर्यः स्वस्य निष्कर्षम् असूचयत् खानस्य उद्देशः दुष्प्रेरितः अस्ति
sp012-000025_1	अहम् तम् अनुनयेन जावळीम् प्रति आनयिष्यामि
sp012-000026_1	भवान् एकाकी एव सधैर्यम् तेन मिलित्वा तम् मारयतु
sp012-000027_1	तस्य सैन्यम् धूलीसात् करोतु च इति
sp012-000028_1	एतत् शिवराजेन सम्मतम्
sp012-000029_1	अन्यथा तेन दुर्गात् दुर्गम् प्रति कूर्दनम् कुर्वता शत्रुसैन्यस्य क्षतिः चिन्तनीया आसीत्
sp012-000030_1	साहसस्य आत्मविश्वासस्य विजगीषुप्रवृत्तेः मूर्तस्वरूपाय शिवराजमहाराजाय गोपीनाथपन्तस्य सा सूचना प्रिया जाता
sp012-000031_1	इत्यत्र आश्चर्यम् किम्
sp012-000032_1	महाराजः गोपीनाथवर्यम् पुनः खानस्य समीपम् प्रेषितवान् खानस्य आगमनम् दृढीकर्तुम्
sp012-000033_1	पुनश्च गोपिनाथवर्यः खानम् दृष्टवान्
sp012-000034_1	महाराजस्य भयभीतमनस्थितिम् सः विवृतवान्
sp012-000035_1	तदा खानः शिवराजेन भयम् अनुभवितव्यम् नास्ति
sp012-000036_1	तस्य दुर्गाणि तस्मै एव दास्यामि अहम्
sp012-000037_1	अहम् एव जावळीम् आगमिष्यामि इति अवदत्
sp012-000038_1	खानस्य गजाः उष्ट्राः अश्वाः सैन्यम् विपण्यः च जावळीदिशि प्रस्थिताः
sp012-000039_1	त्रिमैल्मितम् पर्वतम् आरुह्य दशमैल्मितम् अरण्यम् क्रान्त्वा पुनः त्रिमैल्मिते कठिने प्रदेशे अवतीर्णम् चेत् प्रतापदुर्गस्य अधोभागः प्राप्तुम् शक्यः आसीत्
sp012-000040_1	सैन्यस्य वस्तूनि आहारपदार्थाः च पृष्ठेन ऊढ्वा पर्वतारोहणम् कुर्वद्भिः गजोष्ट्रशिबिकाभिः अनुभूतम् कष्टम् अल्लाहः एव जानीयात्
sp012-000041_1	तेषाम् शरीरम् रक्तसिक्तम् अभवत्
sp012-000042_1	पर्वतारोहणसमये गजानाम् पादाघातैः पतन्तीभ्यः महाशिलाभ्यः आरोहणरताः सैनिकाः क्षतग्रस्ताः भवन्ति स्म
sp012-000043_1	बिजापुरस्य विलासिसैन्येन कदापि एतादृशम् कष्टम् न अनुभूतमासीत्
sp012-000044_1	श्रान्ताः सैनिकाः प्रोच्छ्वसन्ति स्म
sp012-000045_1	अन्ततो गत्वा महाबलेश्वरम् क्रान्त्वा खानः कोयनाखातम् प्राप्तवान्
sp012-000046_1	इदानीम् जावळीप्रदेशः मम हस्तगतः अभवत् इति चिन्तयन् खानः सन्तुष्टः
sp012-000047_1	प्रतापदुर्गात् एकमैलमिते दूरे खानः शिबिरम् स्थापितवान्
sp012-000048_1	खानसैन्यस्य जलाहारव्यवस्था शिवमहाराजेन एव कृता
sp012-000049_1	प्रतापदुर्गे सर्वेषाम् निद्रा अपगता आसीत्
sp012-000050_1	व्याकुलता व्याकुलता सर्वत्र व्याकुलता एव
sp012-000051_1	महती सज्जता प्रचलन्ती आसीत्
sp012-000052_1	लघीयसि अपि अंशे सूक्ष्मपरिशीलनम् आसीत् शिवमहाराजस्य
sp012-000053_1	खानस्य मेलनम् कुत्र भवेत् मेलनमण्डपस्य शोभा कथम् स्यात् स्वस्य वेशः कः स्यात्
sp012-000054_1	इत्यादीनाम् विषये सः योजनाबद्धम् चिन्तनम् कुर्वन् आसीत्
sp012-000055_1	एतेन सह खानस्य चलनवलनविषये अपि तीक्ष्णा दृष्टिः तु आसीदेव
sp012-000056_1	तादृशम् विवरणम् गूढचराणाम् द्वारा झटिति ज्ञातुम् व्यवस्था कृता आसीत् तेन
sp012-000057_1	अत्र प्रतापदुर्गे सर्वविधसन्नाहाः प्रचलन्ति स्म
sp012-000058_1	तावता गोपीनाथवर्यस्य गूढचराः अमूल्याम् वार्ताम् आनीतवन्तः
sp012-000059_1	यत् खानस्य शिबिरे बिजापुरतः आगताः केचन रत्नवणिजः सन्ति
sp012-000060_1	वज्रवैढूर्याणाम् राशिः एव आनीतः अस्ति तैः इति
sp012-000061_1	एताम् वार्ताम् श्रुत्वा महाराजः अचिन्तयत् यत् सूक्ष्मा समस्या काचित् परिहृता इति
sp012-000062_1	आगतानाम् अतिथीनाम् तन्नाम अफ्जलखान् अङ्कुश्खान् मुसेखानप्रभृतीनाम् विख्यातनायकानाम् सम्माननम् कथम् करणीयम् इति बहुधा अचिन्तयत् सः
sp012-000063_1	तान् वणिजः वस्तुभिः सह दुर्गस्य उपरि आहूय सर्वाणि रत्नानि क्रेतव्यानि
sp012-000064_1	तैः रत्नैः एव नायकानाम् सम्माननम् भवतु इति तेन निर्णीतम्
sp012-000065_1	तदारभ्य अन्तिमतन्त्रयुद्धम् आरब्धम्
sp012-000066_1	मेलनार्थम् शिवराजः जावळी प्रदेशस्य स्वस्य सेनाशिबिरम् प्रति आगच्छेत् इति खानः वार्ताम् प्रेषितवान्
sp012-000067_1	किन्तु तत्र गतम् चेत् सर्वनाशः सम्मुखीकृतः इति शिवराजः स्पष्टतया जानाति स्म
sp012-000068_1	अतः कौशल्यपूर्वकम् खानः प्रतापदुर्गस्य अधः आह्वातव्यः इत्येतदर्थम् पुनश्च गोपीनाथवर्यः खानेन मेलितुम् प्रस्थितवान्
sp012-000069_1	पुनश्च सः शिवमहाराजः कथम् भीतः अस्ति इति विवृण्वन्
sp012-000070_1	भवति निवेदनम् अस्ति यद्भवान् एकाकी आगत्य दुर्गस्य अधः मिलतु इति मुख्यम् विषयम् प्रस्तुतवान्
sp012-000071_1	तत् श्रुत्वा खानः अपि भीतः
sp012-000072_1	किन्तु गोपीनाथवर्यः विनयम् प्रदर्शयन् क्रमशः मेलनस्य योजनाम् विवृतवान्
sp012-000073_1	अन्ते एतादृशाय स्नेहमेलनाय सैन्यस्य का आवश्यकता
sp012-000074_1	तत् यत्र अस्ति तत्रैव भवतु
sp012-000075_1	भवान् सशस्त्रः सन् शिबिकाम् आरुह्य दशभिः शस्त्रसज्जैः अङ्गरक्षकैः सह आगच्छतु
sp012-000076_1	दश अङ्गरक्षकाः बाणपतनदूरे तिष्ठन्तु
sp012-000077_1	अनन्तरम् स्नेहमये वातावरणे परस्परमेलनम् भवतु इति मेलनस्य विवरणम् उक्तवान्
sp012-000078_1	खानाय एषा सूचना अरोचत
sp012-000079_1	सः शिवराजस्य मेलनार्थम् अतीव समुत्सुकः आसीत्
sp012-000080_1	गोपिनाथवर्यः तस्य लाभान्वयनम् कृतवान्
sp012-000081_1	सः रत्नवणिजः न विस्मृतवान् आसीत्
sp012-000082_1	आगतेभ्यः मान्येभ्यः अथितिभ्यः उपायनम् दातुम् आनुकूल्यम् यथा स्यात् तथा रत्नवणिजः अपि दुर्गस्य उपरि प्रेषणीयाः इत्यपि निवेदितवान्
sp012-000083_1	एतेन खानस्य अहङ्कारः इतोऽपि प्रवृद्धः
sp012-000084_1	मम विषये कियती भक्तिः शिवराजस्य अहो कियान् विनयः इति चिन्तयन् खानः झटिति अनुमतिम् दत्तवान्
sp012-000085_1	वणिजः अपि सन्तुष्टाः
sp012-000086_1	यतः तेषाम् वस्तूनाम् महाग्राहकः एव लब्धः आसीत्
sp012-000087_1	सर्वेऽपि सोत्साहम् वस्तुभिः सह दुर्गस्य उपरि प्रस्थिताः
sp012-000088_1	विना श्रमम् दुर्गस्योपरि आगताम् लक्ष्मीम् दृष्टवतः महाराजस्य नेत्रे प्रकाशमाने जाते
sp012-000089_1	वणिग्भ्यः उत्तमा वसतिव्यवस्था उपकल्पिता
sp012-000090_1	रत्नराशेः अपि योग्याम् व्यवस्थाम् कृतवान्
sp012-000091_1	खानेन सह मेलनानन्तरम् सर्वस्य अपि मूल्यम् दास्यामि इति महाराजः अभिवचनम् दत्तवान्
sp012-000092_1	बहुधा विचिन्त्य मेलनस्य स्थानम् किम् भवितुम् अर्हति इति शिवमहाराजेन निश्चितम् आसीत्
sp012-000093_1	तत् स्थानम् प्राप्तुम् किञ्चित् आरोहणम् करणीयम् आसीत्
sp012-000094_1	तत्र निर्मितम् पटगृहम् परितः जायमानम् चलनवलनम् च दर्गस्य उपरिष्टात् द्रष्टुम् शक्यम् आसीत्
sp012-000095_1	किन्तु खानस्य शिबिरात् कोऽपि विषयः ज्ञातुम् अशक्यः आसीत्
sp012-000096_1	खानः विद्रोहम् कर्तुम् इच्छेत् चेदपि न शक्यमासीत्
sp012-000097_1	दुर्गस्थाः सर्वाः शिलाः इष्टिकाः च जागरूकाः आसन्
sp012-000098_1	महाराजस्य स्वराज्यस्य च सुरक्षायै तासाम् मूकप्रार्थना प्रचलति स्म
sp012-000099_1	मेलनस्य दिनमपि निश्चितम्
sp012-000100_1	मार्गशीर्षशुक्लसप्तम्याम् गुरुवासरे तन्नाम ऊनषष्ट्युत्तर षोडश तमवर्षस्य नवम्बर्मासस्य दशमे दिनाङ्के मेलनम्
sp012-000101_1	तेषु दिनेषु महाराष्ट्रस्य गृहे गृहे खण्डोबादेवस्य दीपाराधनम् प्रचलति स्म
sp012-000102_2	मेलनस्य पूर्वदिनम् उदितम्
sp012-000103_2	दुर्गस्थम् प्रतिहृदयम् केदारेश्वरम् भवानीम् च प्रार्थयति स्म देव अस्माकम् महाराजम् रक्षतु इति
sp012-000104_2	शिवमहाराजस्तु शान्तचित्तः आसीत्
sp012-000105_2	स्वराज्यस्य इतरेषु दुर्गेषु शासनव्यवहारः यथापूर्वम् सुचारुतया प्रचलति स्म
sp012-000106_2	तादृश्याम् अपायपरिस्थितौ अपि
sp012-000107_2	शिवराजस्य सर्वाणि मित्राणि एकत्र सम्मिलितानि आसन्
sp012-000108_2	शिवराजः तेषाम् प्राणानाम् प्राणाः इव
sp012-000109_2	तेषाम् मनसि इदानीम् क्रोध प्रतीकार वीरश्री निष्ठादयः भावाः जागरिताः आसन्
sp012-000110_2	तानाजिमालसुरे कान्होजिजेधे मोरोपन्तपिङ्गळे बाबाजिभोसले इत्यादयः
sp012-000111_2	नायकाः किम् करणीयम् इति सूचिताः आसन्
sp012-000112_2	रात्रिः जाता
sp012-000113_2	कालरात्रिः सा
sp012-000114_2	शिवमहाराजः शत्रवः यथा न जानीयुः तथा शस्त्रम् गृहीत्वा प्रतीक्षाम् कुर्वन्तु
sp012-000115_2	खानः दत्तम् वचनम् न पालयति चेत् वञ्चयति चेत् च दुर्गस्य उपरि रणभेरी निनादिता भविष्यति
sp012-000116_2	त्रिवारम् महाभुषुण्डेः गर्जनम् भविष्यति
sp012-000117_2	अनुक्षणम् खानसैन्यस्य उपरि आक्रमणम् कृत्वा तस्य सैन्यम् उध्वस्तम् कुर्वन्तु
sp012-000118_2	शरणागतानाम् उपरि हस्तः न उन्नेतव्यः इति सर्वान् सैनिकान् आदिष्टवान्
sp012-000119_2	महाराजः प्रेम्णा सर्वेभ्यः आप्रच्छनम् प्राप्तवान्
sp012-000120_2	ते गहनारण्ये खानसैन्यम् परितः सर्पः इव आवृत्य निःशब्दरूपेण प्रतीक्षायाम् निरताः आसन्
sp012-000121_2	अष्ट घण्टाः यावत् मौनेन गाढान्धकारे उपवेष्टव्यम् आसीत् तैः
sp012-000122_2	किञ्चित् संशयः भवति चेत् अपि सर्वनाशः एव
sp012-000123_2	एकैकस्य सैनिकस्य स्कन्धे अपि तावत् एव दायित्त्वम् आसीत् यावत् शिवराजस्य स्यात्
sp012-000124_2	नेताजिपालकरः खानसैन्यम् परितः अनुचरैः सह आगत्य उपस्थितः आसीत्
sp012-000125_2	स्वेन सह नेतुम् महाराजः दश वीरपुङ्गवान् चितवान् आसीत्
sp012-000126_2	दुर्गे स्थितः प्रत्येकम् जनः अपि शिवराजेन सह गमने अभिमानम् अनुभवति स्म
sp012-000127_2	स्वनायकार्थम् प्राणार्पणम् कर्तुम् ते कातराः आसन्
sp012-000128_2	सिंहसदृशम् शिवराजम् परितः सम्भाजि कावजि एसाजिकङ्क जिवामहाल सिद्दि इब्राहिम् प्रभृतयः दश व्याघ्राः
sp012-000129_2	अनन्तरम् मेलनार्थम् कथम् गन्तव्यम् इति विषये महाराजः आप्तैः सह परामर्शम् कृतवान्
sp012-000130_2	ते सर्वे शरीरे लोहकवचम् शिरस्त्राणम् च धृत्वा गन्तव्यम् इति निर्णीतवन्तः
sp012-000131_2	किम् किम् शस्त्रम् नेतव्यम् इत्यपि निश्चितम्
sp012-000132_2	निश्चिते स्थाने पटगृहम् निर्मितम्
sp012-000133_2	अमूल्यैः मौक्तिकैः रत्नकम्बलैः कौशेयजवनिकाभिः हारैः तोरणैः च सः मण्डपः सुशोभते स्म
sp012-000134_2	स्वागतव्यवस्था तादृशी उपकल्पिता आसीत् या च बादशाहस्य दलपतिना किम् बादशाहस्य पित्रा अपि कदाचिदपि न लब्धा स्यात्
sp012-000135_2	तत्र खानस्य सैन्ये आनन्दो नाम आनन्दः
sp012-000136_2	सर्वेऽपि भविष्यतः दिनस्य सुखस्य स्वप्नस्य दर्शने लीनाः आसन्
sp012-000137_2	ऊनषष्ट्युत्तर षोडश तमवर्षस्य नवम्बर्मासस्य दशमे दिने उषःकालः सम्प्राप्तः
sp012-000138_2	मध्याह्ने एव मेलनम्
sp012-000139_2	बिजापुरात् देहलीम् यावत् सर्वेषाम् अवधानम् तत् मेलनम् अभिलक्ष्य एव आसीत्
sp012-000140_2	न केवलम् तावत् युरोपस्य अनेकेषु देशेषु अपि सा वार्ता प्रसृता आसीत्
sp012-000141_2	फलितांशविषये कस्यापि मनसि सन्देहः न आसीत्
sp012-000142_2	यतः यः कोऽपि अफजलखानस्य हस्तलभ्यः यदि भवति तर्हि फलितांशः अन्यः भवितुम् न अर्हति स्म
sp012-000143_2	महाराजः प्रातःकाले उत्थितवान्
sp012-000144_2	यथापूर्वम् स्नानम् पूजाम् च समाप्य किञ्चित् कालम् यावत् शिवध्याने तन्मयः अभवत् सः
sp012-000145_2	अनन्तरम् दानविधिः अपि समाप्तः
sp012-000146_2	प्रस्थानम् यदा आसन्नम् तदा एव करणयोग्यम् महत् कार्यम् किञ्चित् स्मृतम् तेन
sp012-000147_2	खानः स्वशिबिरात् यदा प्रस्थानम् करोति तदा गोपीनाथपन्तेन खानस्य समीपे भवितव्यम् आसीत्
sp012-000148_2	यतः अन्तिमे क्षणे धूर्तः खानः किमपि कुर्यात् इति आतङ्कः महाराजस्य
sp012-000149_2	अतः सः गोपीनाथपन्तम् खानस्य शिबिरम् प्रति प्रेषितवान्
sp012-000150_2	यथा महाराजेन चिन्तितम् तथैव तत्र जायमानम् आसीत्
sp012-000151_2	खानः शिबिकायम् उपविष्टवान्
sp012-000152_2	स्वस्य कक्षे छुरिकामेकाम् गोपितवान्
sp012-000153_2	तेन सह उपद्विसहस्राः सशस्त्रयोधाः प्रस्थितवन्तः
sp012-000154_2	तद्दृश्यम् दृष्ट्वा गोपीनाथ वर्यस्य हृदये कम्पः आरब्धः
sp012-000155_2	सः खानस्य समीपम् गत्वा महता विनयेन किम् एतावत् सैन्यम् दुर्गस्य उपरि आगच्छति
sp012-000156_2	इति वदन् विस्मयेन मुखस्य उपरि अङ्गुलिम् न्यदधात्
sp012-000157_2	आम् इति उक्तवान् खानः
sp012-000158_2	अनुक्षणम् पन्तः हे भगवन् एतावत् सैन्यम् यदि महाराजः पश्येत् तर्हि भीत्या धावन् दुर्गतः पलायनम् कुर्यात्
sp012-000159_2	मेलनम् न भवेत् एव
sp012-000160_2	महाराजः द्वाभ्याम् सह आगमिष्यति
sp012-000161_2	भवान् अपि द्वाभ्याम् सह गच्छतु
sp012-000162_2	शिवराजेन मेलनार्थम् एतावान् सन्नाहः किमर्थम् इति अवदत्
sp012-000163_2	खानः क्षणकालम् यावत् स्तब्धः
sp012-000164_2	एतावत् तु कृतम्
sp012-000165_2	इदानीम् शिवराजः भीत्या मेलनार्थम् यदि न आगच्छेत् तर्हि सर्वम् व्यर्थम् स्यात्
sp012-000166_2	गोपीनाथवर्यस्य कथने अपि युक्तता अस्ति
sp012-000167_2	शिवराजः महान् भीरुः
sp012-000168_2	इति विचिन्त्य खानः सैन्यम् प्रति प्रेषितवान्
sp012-000169_2	खानेन सह कृष्णाजिभास्करः सय्यदबण्डा इतरे दश शूरयोधाः च आसन्
sp012-000170_2	गोपीनाथवर्यः सर्वदा तैः सह एव भवति स्म
sp012-000171_2	शिवराजः वेषभूषणानि धृत्वा सन्नद्धः अभवत्
sp012-000172_2	शिरस्त्राणम् कवचम् तस्योपरि श्वेतकौशेयम् वस्त्रम् मौक्तिकगुच्छयुक्तम् उष्णीषम् च धृतम् तेन
sp012-000173_2	कट्याम् लघुकृपाणः अपि स्थापितः
sp012-000174_2	अङुलीषु व्याघ्रनखाः धृताः
sp012-000175_2	यथापूर्वम् भवानी कटौ धृता आसीत् एव
sp012-000176_2	मध्याह्नस्य एकवादनम् अभवत्
sp012-000177_2	खानस्य शिबिका पटमण्डपम् प्राप्ता
sp012-000178_2	मण्डपस्य वैभवम् दृष्टवतः खानस्य नेत्रयोः विद्युत्सञ्चारः जातः
sp012-000179_2	मात्सर्येण तस्य उदरे ज्वाला उत्पन्ना
sp012-000180_2	शहाजिसदृशस्य सामान्यनायकस्य पुत्रस्य समीपे एतादृशम् वैभवम् कुतः आगतम्
sp012-000181_2	एतावन्मूल्ययुतः पटमण्डपः मम बादशाहस्य समीपे अपि नास्ति इति चिन्तयन् खानः फूत्कुर्वन् आसीत्
sp012-000182_2	तदा गोपीनाथवर्यः विनयेन एतत्सर्वम् भवादृशस्य महामहिम्नः स्वागतार्थम् शिवराजेन व्यवस्थापितम्
sp012-000183_2	इतःपरम् तु एतत्सर्वम् बादशाहस्य एव खलु
sp012-000184_2	एतदर्थम् भवान् व्याकुलः मा भवतु इति सान्त्वनम् कृतवान्
sp012-000185_2	गोपीनाथवर्यस्य वचनैः खानः किञ्चिदिव उपशान्तः सन् उपधानम् अवलम्ब्य उपाविशत्
sp012-000186_2	शिवाजिमहाराजः राजपुरोहितम् ब्राह्मणान् च नमस्कृतवान्
sp012-000187_2	सर्वेषाम् आशीर्वादम् प्राप्तवान्
sp012-000188_2	सदाचारवते कस्मैचित् ब्राह्मणाय सवत्साम् धेनुम् दानरूपेण दत्तवान्
sp012-000189_2	दुर्गस्थाः सर्वे महाराजेन सह गन्तुम् इच्छन्ति स्म
sp012-000190_2	किन्तु तान् सर्वान् समाश्वस्य अत्रैव तिष्ठन्तु इति सूचितवान्
sp012-000191_2	तस्य कण्ठः अपि सगद्गदः आसीत्
sp012-000192_2	अन्ते सः सर्वान् उद्दिश्य मम भ्रातरः खानम् हत्वा जयशाली भूत्वा प्रत्यागमिष्यामि
sp012-000193_2	निश्चिन्ताः भवन्तु भवन्तः
sp012-000194_2	किन्तु यदि किमपि अहितम् भवेत् तर्हि सम्भाजिम् रक्षन्तु
sp012-000195_2	तीर्थरूपाय पित्रे मम नमस्कारान् सूचयन्तु
sp012-000196_2	राम राम इति उक्तवान्
sp012-000197_2	हृदयेन हस्तेन च भवानीम् धृत्वा महाराजः स्थिरचित्तः भूत्वा दुर्गावरोहणम् आरब्धवान्
sp012-000198_2	तेन सह जिवामहलः अन्ये दश पुरुषव्याघ्राः आसन्
sp012-000199_2	तेषाम् दर्शनात् भासते स्म यत् भवानी दशभिः हस्तैः शस्त्राणि गृहीत्वा प्रियपुत्रस्य रक्षणार्थम् प्रस्थिता अस्ति इति
sp012-000200_2	दुर्गस्य उपरि स्फोटकैः पूर्णा महाभुषुण्डिः सज्जा आसीत्
sp012-000201_2	समीपे दीपशिखाम् गृहीत्वा कश्चित् सज्जः आसीत्
sp012-000202_2	अपरत्र खानस्य आतङ्कः प्रतिक्षणम् वर्धमानः आसीत्
sp012-000203_2	किमर्थम् शिवराजः इतोऽपि न आगतवान् इति
sp012-000204_2	गोपीनाथवर्यः महाराजम् आनेतुम् कञ्चित् मराठदूतम् प्रेषितवान्
sp012-000205_2	स्वयम् च अचलः एव अतिष्ठत्
sp012-000206_2	मम अनुपस्थितौ खानः वञ्चनाम् कुर्यात् कदाचित् इति आतङ्कः तस्य
sp012-000207_2	अर्धमार्गम् अतिक्रम्य आगतः महाराजः पटमण्डपस्य दृग्गोचरताम् ज्ञात्वा तत्रैव अतिष्ठत्
sp012-000208_2	ततः आगतात् दूतात् पटमण्डपस्थाम् वार्ताम् सङ्गृहीतवान् सः
sp012-000209_2	खानेन सह सय्यद्बण्डा अस्ति इति तेन ज्ञातम्
sp012-000210_3	समग्रे हिन्दुस्थाने सुप्रसिद्धः खड्गवीरः सः
sp012-000211_3	अत्र कोऽपि अपायः स्यात् इति महाराजः भावितवान्
sp012-000212_3	सः तत्रैव स्थित्वा भवता सकृत् अत्र आगन्तव्यम् इति गोपिनाथवर्याय वार्ताम् प्रेषितवान्
sp012-000213_3	अन्तिमक्षणे गोपिनाथवर्यः आहूतः इति ज्ञातवतः खानस्य महत् आश्चर्यम्
sp012-000214_3	सन्देहः अपि कश्चन तस्मिन् उत्पन्नः
sp012-000215_3	गोपिनाथपन्तः सत्वरम् महाराजस्य समीपम् आगतवान्
sp012-000216_3	खानवर्यः मम पितृसमानः
sp012-000217_3	किन्तु तेन सह सय्यद्बण्डः अपि अस्तीति श्रूयते
sp012-000218_3	अतः मम भयम्
sp012-000219_3	खानवर्यः यदि तम् दूरम् प्रेषयेत् तर्हि अहम् तत्र आगन्तुम् शक्नुयाम् इति उक्तवान् महाराजः
sp012-000220_3	महाराजस्य पूर्वचिन्तनम् अत्यद्भुतम् असामान्यम् च
sp012-000221_3	गोपिनाथवर्यः अपि प्रशंसापूर्वकम् शिरश्चालनम् कृतवान्
sp012-000222_3	भीरोः शिवराजस्य अन्तिमम् निवेदनम् एतत्
sp012-000223_3	मया किमर्थम् तिरस्करणीयम्
sp012-000224_3	इति चिन्तयन् खानः अच्छा हट् जा भवतु निर्गच्छतुनाम सः इति उक्त्वा सय्यदम् दूरम् प्रेषितवान्
sp012-000225_3	अनन्तरमेव महाराजः पदानि अग्रे अस्थापयत्
sp012-000226_3	जगदम्ब जगदम्ब इति तस्य हृदयम् प्रतिक्षणम् मातृनाम उच्चारयति स्म
sp012-000227_3	दुरात् सः खानम् दृष्टवान्
sp012-000228_3	खानः अपि तमपश्यत्
sp012-000229_3	क्षणकालम् तस्य हृदयम् स्तब्धमिव
sp012-000230_3	अपरस्मिन् क्षणे तस्य महान् आनन्दः अपि
sp012-000231_3	लब्धः शिवः लब्धः
sp012-000232_3	अन्ततो गत्वा अहमेव तम् गृह्णामि
sp012-000233_3	इतः तस्य विमोचनम् नास्ति इति चिन्तयन् आसीत् अफ्जलः
sp012-000234_3	शरीरस्य प्रत्यङ्गम् नेत्रवत् कृत्वा जागरूकतया शिवराजः वस्त्रमण्डपम् प्रविष्टवान्
sp012-000235_3	खानम् दृष्ट्वा मन्दहासम् प्रकटितवान् सः
sp012-000236_3	खानः अपि उत्थाय आगतवान्
sp012-000237_3	क्षणकालम् निसर्गः स्तब्धः इव
sp012-000238_3	मृत्योः भयानकच्छाया सर्वत्र प्रसृता
sp012-000239_3	द्वयोः कः मृत्योः प्रियतरः स्यात्
sp012-000240_3	उभौ अपि राजदूतौ तत्रैव स्थितवन्तौ
sp012-000241_3	खानः स्वस्य निष्कपटताम् प्रदर्शयितुम् झटिति स्वस्य खड्गम् कृष्णाजि भास्करस्य हस्ते दत्तवान्
sp012-000242_3	शिवराजः भीरुः इति तेन अवगतमासीत्
sp012-000243_3	खानः एव सम्भाषणम् आरब्धवान्
sp012-000244_3	सः शिवाजिम् उद्दिश्य उपहासमिश्रितेन स्वरेण किमेतत् राजन्
sp012-000245_3	भवतः वैभवम् तु आदिल्शाहस्य वैभवम् अपि अतिशेते
sp012-000246_3	बिजापुरस्य सामान्यस्य नायकस्य पुत्रः भवान् इति किम् विस्मृतवान्
sp012-000247_3	विनयेन व्यवहर्तव्यम् इति भवता विस्मृतम् इति भाति इति उक्तवान्
sp012-000248_3	अनुक्षणम् महाराजः खानवर्य स्वयोग्यतानुसारम् भाग्योदयः भवति
sp012-000249_3	यदि भीतिः मम कापि स्यात् तर्हि सा स्यात् प्रभोः रामचन्द्रस्य विषये
sp012-000250_3	भवतः विषये किमर्थम् भयम् स्यात् मम
sp012-000251_3	भवान् कः इति अहम् सम्यक् जानामि एव इति उक्तवान्
sp012-000252_3	भवान् वक्रमार्गम् दुर्मार्गम् आश्रित्य पथभ्रष्टः जातः अस्ति
sp012-000253_3	भवतः अहङ्कारम् दमयितुम् एव अहम् अत्र उपस्थितः अस्मि
sp012-000254_3	भवान् स्वीयानि सर्वाणि दुर्गाणि मह्यम् समर्पयेत्
sp012-000255_3	भवन्तम् बादशाहसमीपम् नेष्यामि अहम्
sp012-000256_3	तस्य पुरतः भवता नतमस्तकेन भवितव्यम्
sp012-000257_3	भवते भूस्वाम्यम् दापयिष्यामि
sp012-000258_3	आगम्यताम्
sp012-000259_3	दर्पम् परित्यज्य एतस्य अफजलखानस्य आलिङ्गनम् क्रियताम् इति उक्तवान्
sp012-000260_3	एवमुक्त्वा सः शिवराजस्य आलिङ्गनम् कर्तुम् हस्तौ प्रसारितवान्
sp012-000261_3	बाहुद्वयम् प्रसार्य अग्रे आगतस्य खानस्य रूपम् प्रत्यक्षम् कालपुरुषस्य इव आसीत्
sp012-000262_3	एकेनैव कवलेन एतस्याः भूमेः स्वराज्यम् स्वधर्मम् सकलसौभाग्यानि च गरितुम् घोरमृत्युः मुखम् उद्घाट्य स्थितवान् आसीत् खानः
sp012-000263_3	राजदुर्गे हृदयम् हस्तेन गृहीत्वा उपविष्टवत्याः जीजाबाय्याः पुत्रसौभाग्यम् कालस्य करालच्छायया ग्रस्तमासीत्
sp012-000264_3	झटिति खानः महाराजम् आलिङ्गितवान्
sp012-000265_3	तस्य सप्तपाद परिमितौन्नत्यवतः राक्षसदेहिनः खानस्य पुरतः शिवराजः कुब्जः दृश्यते स्म
sp012-000266_3	शिवराजस्य शिरः अफजलस्य उरः अस्पृशत्
sp012-000267_3	झटिति खानः शिवराजम् कण्ठे गृहीत्वा दन्तान् कटकटायमानः
sp012-000268_3	गुप्तरूपेण स्थापितया छुरिकया शिवराजस्य कक्षम् प्रतुम्फितवान्
sp012-000269_3	महाराजेन धृतम् कवचम् विदारितम् सत् छिन्नम् अभवत्
sp012-000270_3	शिवराजः अपि विद्युद्वेगेन स्वस्य कृपाणम् निष्कास्य खानस्य उदरम् गभीरतया घातितवान्
sp012-000271_3	खानः भयङ्करम् क्रन्दनम् कुर्वन् हतोऽहम् वञ्चितः इति उच्चैः आक्रन्दनम् कृतवान्
sp012-000272_3	तस्य आलिङ्गनम् शिथिलम् जातम्
sp012-000273_3	तस्य विदारितात् उदरात् आन्त्रम् बहिः आगतम्
sp012-000274_3	रक्तम् जलपातवत् प्रावहत्
sp012-000275_3	क्षणार्धेन एव सर्वम् समाप्तम्
sp012-000276_3	कथमिदम् प्रवृत्तम् इति खानः अपि न ज्ञातवान्
sp012-000277_3	सर्वेषु पश्यत्सु एव उभयपक्षस्य अङ्गरक्षकेषु भयङ्करः रणघोषः श्रुतः
sp012-000278_3	स्वस्य आन्त्रम् उदरे स्थापयितुम् प्रयतामानः खानः शत्रुः माम् घातितवान् तम् मारयन्तु खण्डयन्तु इति क्रन्दन् मण्डपात् बहिः धावितवान्
sp012-000279_3	तदा खानस्य आज्ञाम् पालयितुम् प्रथमम् केन आगतम् इति किम् भवन्तः जानन्ति
sp012-000280_3	खानस्य खड्गम् गृहीत्वा स्थितः कृष्णाजिभास्करः
sp012-000281_3	कश्चित् ब्राह्मणः गोब्राह्मणवधकस्य म्लेच्छस्य परतया गोब्राह्मणप्रतिपालकस्य शिवमहाराजस्य उपरि प्रहारम् कर्तुम् सिद्धः
sp012-000282_3	तस्मात् प्रहारात् आत्मानम् रक्षन् शिवमहाराजः अहम् ब्राह्मणम् न हन्मि
sp012-000283_3	अतः अपसर इतः इति उक्तवान्
sp012-000284_3	किन्तु कृष्णाजिः पुनश्च आक्रमणार्थम् उद्युक्तः अभवत्
sp012-000285_3	एषः क्षमार्हः न इति निर्णीय शिवराजः तम् एकेन एव प्रहारेण हतवान्
sp012-000286_3	तावता बहिष्टात् सय्यद्बण्डः धावन् अन्तः आगतवान्
sp012-000287_3	एतत् दृष्ट्वा जिवामहलः विद्युद्गत्या प्रधाव्य शिवमहाराजस्य उपरि क्रियमाणम् आक्रमणम् अवरुध्य
sp012-000288_3	महाराज एतम् अहम् मारयामि
sp012-000289_3	त्यज्यतामयम् इति उक्त्वा खड्गम् विद्युद्गत्या चालितवान्
sp012-000290_3	तस्य शूराग्रेसरस्य पठाणस्य शरीरम् खण्डितम् सत् भूमौ अपतत्
sp012-000291_3	एतादृशे भयङ्करकोलाहले आन्त्रम् उदरे पूरयन् खानः मण्डपात् बहिः अधावत्
sp012-000292_3	अहो तस्य राक्षसबलम्
sp012-000293_3	महाराजः तरक्षुवत् उत्प्लुत्य भवानीखड्गेन तस्य शिरः कर्तितवान्
sp012-000294_3	खानस्य रुण्डम् हस्तेन गृहीत्वा विद्युद्वेगेन दुर्गारोहणम् कृतवान् सः
sp012-000295_3	खानस्य इतरान् अङ्गरक्षकान् शिवराजस्य अनुचराः कर्तयित्वा राशीकृतवन्तः
sp012-000296_3	अनन्तरम् तेऽपि महाराजम् अनुसरन्तः दुर्गस्य उपरि धावितवन्तः
sp012-000297_3	शिवराजस्य दशसु अङ्गरक्षकेषु कस्यापि प्राणहानिः न अभवत्
sp012-000298_3	खानस्य अङ्गरक्षकेषु एकोऽपि न सजीवम् अतिष्ठत्
sp012-000299_3	तावता दुर्गस्य उपरिष्टात् महाभुषुण्डेः गगनभेदी स्वरः श्रुतः
sp012-000300_3	तेन महास्वरेण जावळीप्रदेशस्य गिरयः खाताः घोरारण्यानि च प्रति ध्वनितानि
sp012-000301_3	खानेन सह मेलनस्य गौरवार्थम् एषः महाभुषुण्डेः शब्दः इति खानस्य सैनिकाः भावितवन्तः
sp012-000302_3	मेलनम् निरातङ्करूपेण प्रचलत् अस्ति
sp012-000303_3	इति तेषाम् चिन्तनम् आसीत्
sp012-000304_3	आनन्देन तन्मयाः ते मद्यपानादिषु मग्नाः आसन्
sp012-000305_3	किन्तु सः ध्वनिः अरण्ये सर्वत्र निःशब्दतया प्रतीक्षमाणानाम् मराठवीराणाम् कृते रणचण्डेः आह्वानम् इव आसीत्
sp012-000306_3	कुत्र भवत्या महिमानम् दर्शयतु तावत् इति खानेन तुळजाभवान्याः पुरतः उद्घोषितम् आसीत् खलु
sp012-000307_3	तस्याः विग्रहः भञ्जितः आसीत् खलु
sp012-000308_3	सा इदानीम् स्वस्य महिम्नः प्रदर्शनम् आरब्धवती
sp012-000309_3	बहोः कालात् पूर्वम् हिरण्यकशिपुनामकः दैत्यः भक्तम् प्रह्लादम् उद्दिश्य एतादृशम् प्रश्नम् एव कृतवान् आसीत्
sp012-000310_3	कुत्र अस्ति भवतः भगवान् इति
sp012-000311_3	तदा स्तम्भम् विदार्य उग्रनरसिंहः अवतीर्णवानासीत्
sp012-000312_3	अद्य तादृशस्य एव कस्यचित् दैत्यस्य प्रश्नस्य उत्तरम् प्राप्तमासीत्
sp012-000313_3	एकैकोऽपि मराठवीरः नरसिंहावतारम् गृहीतवान् आसीत्
sp012-000314_3	अनन्वितानाम् अन्यायानाम् अत्याचाराणाम् गणना वृद्धिसहितम् प्रत्यर्पणीया आसीत् तैः
sp012-000315_3	आनन्दसागरे लीनस्य खानसैन्यस्य उपरि आक्रमणम् कृतवताम् मराठवीराणाम् वीरावेशः वर्णनातीतः आसीत्
sp012-000316_3	साक्षात् भवानी एव रणचण्डी भूत्वा सहस्रेण हस्तैः तस्य दैत्यसैन्यस्य संहारम् कुर्वती आसीत्
sp012-000317_3	नेताजिपालकरस्तु साक्षात् यमराजः इव विजृम्भते स्म
sp012-000318_3	तान्होजौ तु पराक्रमस्य महापूरः एव उद्गतः आसीत्
sp012-000319_3	उत्पतन्ति रुण्डानि अनुसृत्य रक्तस्य उत्सांसि उच्चलन्ति स्म
sp012-000320_3	कृष्णा कोयिनानद्यौ रक्तरञ्जितप्रवाहवत्यौ अभवताम्
sp012-000321_3	खानस्य सैनिकाः धावितुम् अपि न शक्नुवन्ति स्म
sp012-000322_3	तस्य अनेके प्रमुखाः नायकाः युद्धे हताः
sp012-000323_3	खानस्य मरणवार्ताम् श्रुतवताम् मराठसैनिकानाम् रणोत्साहः गगनस्पर्शी अभवत्
sp012-000324_3	बिजापुरस्य तत् प्रचण्डम् सैन्यम् धूलिसाज्जातम्
sp012-000325_3	अपारा सैन्यसामग्रीः धनराशिः च शिवराजस्य हस्तगतः अभवत्
sp012-000326_3	असङ्ख्याकाः शत्रुसैनिकाः शरणागताः बद्धाः च
sp012-000327_3	तेषाम् योग्य शिक्षणाय रक्षणाय च स्वयम् महाराजः दुर्गात् अवतीर्य आगतवान्
sp012-000328_3	इतःपरम् श्मशानम् एव गतिः इति चिन्तयताम् युद्धबन्दिनाम् हृदये कम्पनम् आरब्धमासीत्
sp012-000329_3	किन्तु बहवः निःशस्त्रीकृत्य विमुक्ताः
sp012-000330_3	अफजलस्य पुत्रः फाजलखानः मुसेखानश्च अरण्यम् प्रति पलायितवन्तौ
sp012-000331_3	खानस्य सेनासागरम् एकेन चुलुकेन आपोशनीकृत्य शिवमहाराजः अगस्त्यवत् शोभते स्म
sp012-000332_3	विश्वे अनुपमः अद्भुतः पराक्रमः आसीत् सः
sp012-000333_3	यदा एषः कोलाहलः प्रचलति स्म तदा राजदुर्गस्य उपरि माता जीजाबायी मौनेन उपविष्टवती आसीत्
sp012-000334_3	प्रतापदुर्गस्य दिशि निर्निमेषम् पश्यन्ती आसीत् सा
sp012-000335_3	तस्याः दृष्टिः आतङ्कग्रस्ता आसीत्
sp012-000336_3	तावता प्रतापदुर्गात् धावन् आगच्छन् कश्चन दूतः तया दृष्टः
sp012-000337_3	समग्रम् दुर्गम् सोत्कण्ठम् प्रतीक्षमाणम् आसीत्
sp012-000338_3	कीदृशी वार्ता श्रोतव्या भवेत् इति
sp012-000339_3	सर्वेषाम् हृदयस्पन्दनम् क्षणकालम् स्थगितमिव
sp012-000340_3	आगतः दूतः दिव्यानन्दकरीम् वार्ताम् श्रावितवान्
sp012-000341_3	महाराजस्य हस्तेन खानः मारितः
sp012-000342_3	तस्य सैन्यम् सर्वम् धूलिसाज्जातम् इति
sp012-000343_3	तुळजाभवानी सन्तुष्टा आसीत्
sp012-000344_3	तस्याः भक्तः द्वात्रिंशद्दन्तवन्तम् सुपुष्टम् अजम् एव साङ्गोपाङ्गम् बलिरूपेण समर्पितवान् आसीत्
sp012-000345_3	स्वराज्ये सर्वत्र एषा वार्ता प्रसरतु इति उद्देशेन दुर्गात् महाभुषुण्डेः मङ्गलवाद्यानाम् च घोषः कृतः
sp012-000346_3	खानस्य रुण्डम् राजदुर्गस्य उपरि आगतम्
sp012-000347_3	वीरमात्रे वीरपुत्रस्य उपायनरूपेण
sp012-000348_3	मातुः इच्छापूर्तिः जाता आसीत्
sp012-000349_3	सम्भाजेः मरणस्य प्रतीकारः कृतः आसीत्
sp012-000350_3	खानस्य रुण्डस्य अवमाननम् यथा न स्यात् तथा सा हिन्दुमाता जागरूकताम् आश्रितवती
sp012-000351_3	दुर्गस्य कस्मिंश्चित् भागे तद् रुण्डम् स्थापयित्वा पूजानैवेद्ययोः व्यवस्थाम् कारितवती सा
sp012-000352_3	प्रतापदुर्गे खानस्य मुण्डस्य उत्तरक्रिया दफन् निमित्तम् अपि योग्या व्यवस्था कृता
sp012-000353_3	अस्मिन् अवसरे ताळीकोटेयुद्धे विजयनगरस्य चक्रवर्तिनः रामरायस्य शिरः कर्तितवता बिजापुरबादशाहेन कृतः व्यवहारः स्मृतिपथमागच्छति
sp012-000354_3	बादशाहः रामरायस्य शिरसि विद्यमानम् मांसम् मस्तिष्कम् च निष्कास्य रिक्तम् कारितवान्
sp012-000355_3	बिजापुरनगरस्य मलिनजलकुल्यायाः मुखे तत् योजितवान्
sp012-000356_3	एवम् रामरायस्य कपालस्य मुखात् मलिनजलप्रवाहः यथा निर्गच्छेत् तथा कारितवान् सः
sp012-000357_3	उभयोः अपि संस्कृत्योः अन्तरम् अत्र द्रष्टुम् शक्यम्
sp012-000358_3	शिवराजस्य सङ्घर्षः राज्यस्थापनमात्रार्थम् न आसीत्
sp012-000359_3	एकाम् उच्चाम् संस्कृतिम् बर्बरेभ्यः आक्रमणकारेभ्यः संरक्ष्य तस्याः उच्चादर्शान् राष्ट्रजीवने उपस्थापनीयम् इति तस्य उद्देशः आसीत्
sp012-000360_3	एतया घटनया तस्य स्वरूपम् स्पष्टरूपेण ज्ञातुम् शक्यम्
sp012-000361_3	युद्धम् समाप्तम्
sp012-000362_3	जयः प्राप्तः
sp012-000363_3	वीराधिवीराः दुर्गस्योपरि आगताः
sp012-000364_3	पराक्रमम् प्रदर्शितवद्भयः सर्वेभ्यः योधेभ्यः महाराजः स्वहस्तेन पारितोषिकाणि दत्तवान्
sp012-000365_3	तेषु वीरेषु तद्दिनस्य महासाधनायै कारणीभूताय कान्होजिजेधेमहोदयाय अग्रताम्बूलम् दत्तम् आसीत्
sp012-000366_3	यदा सर्वेषाम् वीराणाम् सत्कारः समाप्तः
sp012-000367_3	तदा महाराजस्य पुरतः कश्चन विकटप्रसङ्गः समुपस्थितः
sp012-000368_3	देशमुखेषु खण्डोजिखोपडेनामकः स्वराज्याय द्रोहम् कृत्वा शत्रोः साहाय्यम् कृतवानासीत्
sp012-000369_3	खानस्य पराभवानन्तरम् तस्य प्राणभयम् आरब्धम्
sp012-000370_3	शिवराजः निश्चयेन मम शिरश्छेदम् कारयेत् इति भयम् तस्य
sp012-000371_3	सः इदानीम् रहस्यरूपेण अरण्ये स्थितवानासीत्
sp012-000372_3	सः जामातरम् हैबतरावम् पीडयनासीत्
sp012-000373_3	भवान् कथञ्चित् महाराजद्वारा क्षमाम् दापयतु इति
sp012-000374_3	हैबतरावः कान्होजिसमीपम् आगतवान्
sp012-000375_3	हैबतरावः कान्होजिः च महाराजस्य एकनिष्ठनायकौ
sp012-000376_3	किन्तु महाराजस्य पुरतः राजद्रोहिणम् अधिकृत्य क्षमायाचनप्रस्तावः उपस्थापनीयः इति
sp012-000377_3	चिन्तनम् एव तयोः हृदये कम्पनम् उत्पादितवत् आसीत्
sp012-000378_4	एतादृशेषु विषयेषु महाराजस्य क्रोधः कीदृशः इति तौ सम्यक् जानीतः स्म
sp012-000379_4	अतः खण्डोजेः निमित्तम् भयम् अनुभवन् एव कान्होजिः महाराज समीपम् गतवान्
sp012-000380_4	खण्डोजेः प्राणभिक्षाम् प्रार्थितवान् च
sp012-000381_4	खण्डोजेः नामश्रवणेनैव शिवराजस्य नेत्रयोः क्रोधाग्निः उत्पन्नः
sp012-000382_4	सः गर्जितवान् स्वराज्यद्रोहिणे क्षमा नैव शक्या
sp012-000383_4	खण्डशः कर्तयित्वा चतुष्पथे शुनकगृध्रेभ्यः आहाररूपेण स्थापनीयः सः
sp012-000384_4	किन्तु किञ्चित्कालानन्तरम् शान्तः सः कान्होजेः खेदजननम् अनिच्छन् खण्डोजये क्षमादानम् अङ्गीकृतवान्
sp012-000385_4	किन्तु दण्डनम् तु दत्तम् एव
sp012-000386_4	एकस्मिन् दिने खण्डोजेः दक्षिणहस्तम् वामपादम् च कर्तयितुम् आदिष्टवान् शिवराजः
sp012-000387_4	खण्डोजिना क्षमा प्राप्ता इति चिन्तितवतः कान्होजेः असमाधानम् अभवत्
sp012-000388_4	महाराजः मादृशस्य प्रतिष्ठितनायकस्य अवमानम् कृतवान् इति सः सन्तप्तः अभवत्
sp012-000389_4	महाराजस्य समीपम् गत्वा असमाधानपूर्वकम् सः उक्तवान् क्षान्तम् इत्युक्त्वा भवता खण्डोजिः दण्डितः
sp012-000390_4	मम गौरवम् नष्टमिति
sp012-000391_4	तदा महाराजः अत्यन्तम् शान्तेन स्वरेण
sp012-000392_4	भवतः वचनम् पुरस्कृत्य एव मया तस्य प्राणाः रक्षिताः
sp012-000393_4	किन्तु येन हस्तेन खण्डोजिः स्वराज्यम् विरुध्य खड्गम् उन्नीतवान् सः हस्तः मया कर्तितः
sp012-000394_4	येन पादेन सः शत्रुशिबिरम् प्रति पदानि न्यदधात् सोऽयम् पादः मया कर्तितः
sp012-000395_4	न केवलम् तावत् स्वराज्यस्य विषये ये द्रोहम् आचरन्ति तेभ्यः क्षमादानम् भवितुम् अर्हति इति कल्पना जनानाम् मनसि प्रविष्टा चेत् स्वराज्यस्य आयुः दिनत्रयमपि सुरक्षितम् न तिष्ठेत्
sp012-000396_4	अग्रे ये केऽपि एवम् व्यवहरेयुः
sp012-000397_4	राज्यस्य विषये भयम् निर्गतम् चेत् स्वराज्यस्य दृढता शिथिला स्यात् खलु
sp012-000398_4	भवान् एव उचितम् किम् इति वदतु इति कान्होजिम् अवगमितवान्
sp012-000399_4	महाराजस्य विवेकयुतस्य स्वराज्यनिष्ठयुतस्य च मृदुवचनस्य श्रवणात् कान्होजेः उद्विग्नम् मनः शान्तम् अभवत्
sp012-000400_4	रोषेण तत्र आगतः सः प्रसन्नः भूत्वा प्रतिगतवान्
sp012-000401_4	तेन नूतना दृष्टिः प्राप्ता आसीत्
sp012-000402_4	स्वराज्यस्य दायित्वम् निर्वहद्भिः मायाममतयोः मोहपाशेन बद्धैः न भवितव्यम् इति कान्होजिः अवगतवान् आसीत्
sp012-000403_4	स्वराज्ये शासनम् कीदृशम् स्यात् इति विषये तेन स्पष्टा कल्पना प्राप्ता आसीत्
sp012-000404_4	शिवराजस्य स्वराज्यहितचिन्तनम् अत्यन्तम् परिपक्वम् आसीत्
sp012-000405_4	एवम् लघुषु अपि प्रसङ्गेषु शिवमहाराजस्य दृढानि पदानि स्वराज्यमन्दिरस्य आधारशिलारूपेण परिणमन्ति स्म
sp012-000406_4	आदर्शराज्यस्य स्थापनविषये मार्गदर्शकरूपेण शिवराजेन अग्रिमवंशश्रेणेः जनानाम् कृते उज्ज्वलपदचिह्नानि अङ्कितानि आसन्
sp012-000407_4	अफ्जलवधस्य वार्ता सर्वदुर्गेषु स्फूर्त्याः आनन्दस्य च अमृतवर्षणम् अकरोत्
sp012-000408_4	शत्रूणाम् हृदयेषु मरणान्तिकवेदनाम् भीतिम् च अजनयत्
sp012-000409_4	ताम् वार्ताम् श्रुत्वा कस्यचित् सिद्धयोगिनः स्तुतिकाव्यस्य स्फुरणम् जातम्
sp012-000410_4	समर्थरामदासेन लिखितम् काव्यमयम् पत्रम् शिवमहाराजेन प्राप्तम्
sp012-000411_4	पत्रे सः शिवमहाराजस्य विषये निश्चयस्य महामेरुः विचारशीलः धर्मशीलः धर्मरक्षकः यशोमान् सामर्थ्यवान् वरदवान् पुण्यवान् नीतिमान् विवेकवान् राजा इति प्रशंस्य काव्यरूपेण लिखितवान् आसीत्
sp012-000412_4	पन्हाळदुर्गम् पावनकारि
sp012-000413_4	अफजलखानस्य वधेन शिवमहाराजस्य स्वराज्यविस्तरणाभियानाय सुवर्णसन्धिः प्राप्तः आसीत्
sp012-000414_4	शिवराजाफजलयोः मेलनम् न केवलम् आदिलशाहसाम्राज्ये
sp012-000415_4	अपि तु गोवायाः पोर्चुगीसेषु आङ्ग्लेषु डच्चेषु
sp012-000416_4	भागानगरस्य कुतुबशाहसाम्राज्ये विदेशेषु च अपि चर्चायाः विषयः जातः आसीत्
sp012-000417_4	शिवराजस्य नाशस्य वार्ताम् कातरतया प्रतीक्षमाणाः स्वराज्य शत्रवः तु प्रवृत्तम् श्रुत्वा हृदयाघातम् एव प्राप्तवन्तः आसन्
sp012-000418_4	खानस्य वधेन तस्य सैन्यस्य समूलनाशनेन च स्वराज्यप्रतिष्ठापनस्य कार्ये नवोत्साहः पूरितः आसीत्
sp012-000419_4	अफजलखानस्य हननतः बिजापुरसाम्राज्ये यत् आन्दोलनम् आरब्धम् तस्य पूर्णः लाभः शिवराजेन प्राप्तः
sp012-000420_4	खानस्य संहारानन्तरम् परेद्यवि प्रातः एव नेताजिपालकरः स्वस्य शूरैः सैनिकैः सह वायीनगरे उपस्थितः
sp012-000421_4	तावता अफजलस्य पुत्रः फाजलखानः अङ्कुशखानः इतरे नायकाः च ततः पलायनम् कृतवन्तः आसन्
sp012-000422_4	वायीनगरे खानेन परित्यक्ताः सम्पदः गजाः अश्वाः च नेताजेः हस्तगताः जाताः
sp012-000423_4	इदानीम् विश्रान्त्यर्थम् समयः एव नासीत् शिवराजपक्षीयाणाम्
sp012-000424_4	किञ्चित् कालानन्तरम् महाराजः अपि वायीम् प्रति आगतवान्
sp012-000425_4	पूर्वेद्युः रात्रिम् यावत् खानस्य दास्यान्धकारेण आवृते तस्मिन् प्रदेशे महाराजस्यआगमनेन स्वातन्त्र्यस्य उषःकिरणाः प्रसृताः
sp012-000426_4	स्वातन्त्र्यप्राप्तेः सङ्केतरूपेण भगवद् ध्वजारोहणमपि अभवत्
sp012-000427_4	प्रजाभिः शिवमहाराजस्य दर्शनम् प्राप्तम् ग्रहणानन्तरम् सूर्यदर्शनम् इव
sp012-000428_4	जनानाम् मनसि महाराजविषयकौ आनन्दाभिमानौ उद्गतौ आस्ताम्
sp012-000429_4	अग्रिमयोजनानाम् विषये महाराजेन पूर्वमेव चिन्तनम् कृतमासीत्
sp012-000430_4	सः नेताजिम् ससैन्यम् बिजापुरस्य दिशि प्रेषितवान्
sp012-000431_4	पश्चिमघट्टानाम् समुद्रतीरस्य च दिशि दोरोजिः तेन प्रेषितः
sp012-000432_4	कोल्हापुरस्य दिशि स्वयम् महाराजः एव समराश्वम् धावितवान्
sp012-000433_4	साक्षात् शिवस्य त्रिशूलस्थानि त्रीणि शूलानि इव ते त्रयः शत्रुव्यूहम् भेदयन्तः अग्रे सरन्तः आसन्
sp012-000434_4	प्रतिपदम् मातृभूमेः दास्यशृङ्खला खण्डिता भवन्ती आसीत्
sp012-000435_4	इतःपरम् शिवराजस्य कथा समाप्ता इति विचिन्त्य ये शत्रवः निश्चिन्तताम् अनुभवन्तः आसन्
sp012-000436_4	तेषाम् उपरि एव शिवताण्डवस्य प्रयोगः जायमानः आसीत्
sp012-000437_4	यावत् खानस्य मरणवार्तायाः प्राप्तिः स्यात् ततः पूर्वमेव शिवमहाराजस्य भवानी खड्गस्य दर्शनम् भवति स्म
sp012-000438_4	हर हर महादेव इति घोषः श्रूयते स्म च
sp012-000439_4	एकत्र शिवस्य त्रिशूलस्थानि शूलानि आदिलशाहिराज्यम् भेदयन्ति आसन्
sp012-000440_4	अपरत्र बिजापुरस्य आस्थानम् प्रतापदुर्गात् आगमिष्यमाणायाः शुभवार्तायाः निमित्तम् प्रतीक्षमाणम् आसीत्
sp012-000441_4	सुरम्यकल्पनायाः तल्पे शयानौ बडियाबेगम् आदिलशाहः च स्वप्नसौधम् रचयन्तौ आस्ताम्
sp012-000442_4	तावता अफजलस्य पुत्रः फाजल्खानः प्रोच्छ्वसन् धावन् आगतवान्
sp012-000443_4	तेन वार्ताः तु आनीताः
sp012-000444_4	काः वार्ताः ज्येष्ठः खानः मृतः
sp012-000445_4	शिवराजः एव तस्य उदरम् विदीर्य मारितवान् सैन्यस्य निर्नामशेषः जातः
sp012-000446_4	सैन्यस्य सर्वा सम्पत् सर्वाणि साधनानि च शिवराजस्य हस्तगतानि जातानि
sp012-000447_4	एकस्याः अपेक्षया अपरा भीषणतरी दारुणा वार्ता
sp012-000448_4	बडियाबेगंवर्यायाः सुल्तानस्य च हृदये कम्पनम् आरब्धम्
sp012-000449_4	शिवराजस्य मुण्डस्य दर्शनम् प्रतीक्षमाणयोः तयोः कृते अफजलखानस्य मुण्डमपि दुर्लभम् अभवत्
sp012-000450_4	बडियाबेगम् आहारसेवनम् परित्यक्तवती
sp012-000451_4	आदिलशाहः तु आस्थानम् प्रति आगमनमेव त्यक्तवान्
sp012-000452_4	केनापि सह न मिलति स्म सः
sp012-000453_4	बिजापुरनगरम् मरणाशौचग्रस्तम् अभवत्
sp012-000454_4	तस्मात् आघातात् चैतन्यप्राप्तेः पूर्वमेव शिवराजः कोल्हापुरम् आगतवान्
sp012-000455_4	पन्हाळदुर्गम् वशीकृतवान् इत्यादयः दारुणाः वार्ताः आगत्य आदिलशाहस्य हृदयम् अकम्पयन्
sp012-000456_4	एतस्य सैतानस्य निग्रहणम् कथम्
sp012-000457_4	एतावत् कृतवान् शिवः बिजापुरमपि धूलिसात् कुर्यादेव इति चिन्तयतः तस्य मनसि चिन्तापूरः एव उद्गतः
sp012-000458_4	एतेन सह नेताजेः वार्ता
sp012-000459_4	सः गदग हुक्केरी गोकाक इत्यादीनाम् स्थानानाम् दिशि वायुवेगेन आक्रमणम् कुर्वन्
sp012-000460_4	लक्ष्मेश्वरम् यावत् आदिलशाहस्य धनम् सम्पदम् च स्वच्छीकृत्य
sp012-000461_4	कोल्हापुरस्य दिशि उड्डयनम् कृतवान् इति वार्ता आगता
sp012-000462_4	अफजलखानस्य मरणानन्तरम् वायीतः पन्हाळम् यावत् स्थितः प्रदेशः अष्टादशसु दिनेषु स्वराज्ये अन्तर्भूतः अभवत्
sp012-000463_4	नेताजिः स्वस्य कर्तव्यम् निरुह्य पन्हाळदुर्गे शिवराजेन मिलितः
sp012-000464_4	दुर्भद्ये वसन्तदुर्ग् कल्याणदुर्गे अपि शिवराजस्य हस्तगते जाते
sp012-000465_4	एताभिः पराजयसरणिभिः बिजापुरस्य नायकानाम् मनः तप्ताङ्गारवत् जातमासीत्
sp012-000466_4	फाजलखानस्तु पितुः मरणेन अतीव सन्तप्तः जातः आसीत्
sp012-000467_4	स्वस्य आधीन्ये विद्यमानौ कोल्हापुर पन्हाळप्रदेशौ निर्गतौ इति
sp012-000468_4	रुस्तुमजानस्य सर्वाङ्गम् ज्वलति स्म
sp012-000469_4	एतौ उभौ अपि महाभुषुण्डीः गजान् अश्वान् दशसहस्त्रम् पठाणसैनिकान् च स्वीकृत्य शिवराजस्य निग्रहणाय प्रस्थितवन्तौ
sp012-000470_4	अस्माकम् गमनम् शिवराजस्य सम्मुखीकरणाय इति ज्ञात्वा एव तस्य सैन्यस्य अर्धपराजयः जातः आसीत्
sp012-000471_4	तावता सर्वत्र शिवराजः मनुष्यः एव न विशिष्टशक्तियुतः भूतः इत्यादयः वार्ताः प्रसृताः आसन्
sp012-000472_4	बिजापुरस्य कश्चन मुसल्मान् लोकगीतकारः एव स्वस्य कवितासु तथा लिखितवान् अस्ति
sp012-000473_4	बिजापुरस्य सेना मेलनार्थम् आगच्छन्ती अस्ति इति वार्ता गूढचराणाम् द्वारा शिवमहाराजेन ज्ञाता
sp012-000474_4	तस्य स्वागतार्थम् झटिति तेन पन्हाळदुर्गात् आगतम्
sp012-000475_4	फाजल रुस्तुमौ यदा कोल्हापुरस्य समीपम् आगतवन्तौ तदा शिवराज सम्भाजिनामकौ उभौ भूतौ अस्माकम् उपरि आक्रमणार्थम् आगच्छन्तौ स्तः इति वार्ता आगता
sp012-000476_4	सर्वेषु पश्यत्सु महाराजस्य पञ्चसहस्रम् सैनिकाः बिजापुरसैन्यम् उद्ध्वस्तम् कृतवन्तः
sp012-000477_4	फाजलरुस्तुमौ जीवभयेन पलायनमन्त्रम् पठितवन्तौ
sp012-000478_4	प्रतापदुर्गस्य युद्धे ताभ्याम् यः प्रतापः दर्शितः आसीत् तस्यैव अत्र पुनरभिनयः कृतः
sp012-000479_4	पलायननिरतयोः तयोः पृष्ठम् दृष्ट्वा महाराजस्य मुखे मन्दहासः दृष्टः
sp012-000480_4	द्विसहस्त्रम् अश्वाः गजाः प्रचण्डः विजयः च तस्य दिनस्य सम्पादनम् आसीत्
sp012-000481_4	दाभोळनौकास्थाने अफ्जलस्य वाणिज्यवस्तुभिः पूर्णाः तिस्त्रः नौकाः सन्ति इति वार्ता गूढचराणाम् द्वारा शिवमहाराजेन ज्ञाता
sp012-000482_4	अतः दोरोजिः तस्याम् दिशि धावितवान्
sp012-000483_4	तावता इङ्ग्लीषजनानाम् संरक्षणे नौकाः राजापुरस्य दिशि गताः आसन्
sp012-000484_4	तदा राजापुरम् इग्लीषजनानाम् आयात निर्यातस्य प्रमुखम् केन्द्रम् आसीत्
sp012-000485_4	निरन्तरम् वाणिज्यव्यवहाराः प्रचलन्ति स्म इति कारणतः सम्पत्तिसम्पन्नम् नगरम् आसीत् तत्
sp012-000486_4	वार्ताम् ज्ञात्वा दोरोजिः
sp012-000487_4	दाभोळतः राजापुरस्य दिशि गतवान्
sp012-000488_4	किन्तु तस्य प्राप्तिसमये नौकाः इग्लीषजनानाम् चमत्कारेण अदृश्याः जाताः आसन्
sp012-000489_4	तत्र हेन्री रेविङ्ग्टन् ईष्ट इण्डिया संस्थायाः प्रमुखः आसीत्
sp012-000490_4	महाधूर्तः सः
sp012-000491_4	यदा दोरोजिः अफजलखानस्य नौकाः कुत्र इति पृष्टवान् तदा अतीवमुग्धताम् प्रदर्शयन्
sp012-000492_4	वयम् वाणिज्यार्थम् केवलम् आगताः
sp012-000493_4	अस्माकम् राजनीतेः च कोऽपि सम्बन्धः नास्तीति उक्तवान्
sp012-000494_4	तस्य वचने विश्वासम् कर्तुम् दोरोजिः मूर्खशिष्यः तु नासीत्
sp012-000495_4	इङ्ग्लीषजनाः सुलभतया वस्तुस्थितिकथनम् न अङ्गीकुर्वन्ति इति जानन् दोरोजिः तेषाम् विपणीः लुण्ठितवान्
sp012-000496_4	फिलिप् गीफर्डनामकम् बन्धने स्थापितवान्
sp012-000497_4	नासिकाग्रहणेन मुखोद्घाटनम् भवेत् एव खलु
sp012-000498_4	इङ्ग्लीषजनाः झटिति सत्पथम् प्राप्तवन्तः
sp012-000499_4	जञ्जीरसिद्दिनामकः पश्चिमतीरे महाराजस्य अपरः शत्रुः आसीत्
sp012-000500_4	तस्य विरुद्धम् यत् कार्याचरणम् क्रियते तत्र साहाय्यम् करिष्यामः इति इग्लीषजनैः आश्वासनम् दत्तम्
sp012-000501_4	किन्तु मौखिकेन आश्वासनेन फिलिपम् मोचयितुम् दोरोजिः न अङ्गीकृतवान्
sp012-000502_4	आत्मना गृहीताः नौकाः अपि तेन न त्यक्ताः
sp012-000503_4	तत्रत्यम् स्वीयम् कार्यम् समाप्य प्रतिगत्य सः महाराजम् सर्वम् निवेदितवान्
sp012-000504_4	दोरोजेः प्रतापम् राजनीतिकौशलम् च ज्ञातवतः शिवराजस्य महान् आनन्दः
sp012-000505_5	जञ्जीरस्य कार्याचरणे साहाय्यकरणस्य इग्लीषजनानाम् आश्वासने विश्वस्य तेन फिलीपः मुक्तः
sp012-000506_5	एकैकस्य स्वजनस्य विषये इग्लीषजनानाम् आतङ्कः तीव्रः भवति स्म इत्येषः विषयः अवधानार्हः खलु अत्र
sp012-000507_5	नेताजिपालकरस्य आक्रमणम् अप्रतिहतरूपेण प्रचलति स्म
sp012-000508_5	एकदा सः मीरजदुर्गम् आक्रान्तवान्
sp012-000509_5	किन्तु प्रचण्डम् तत् मृन्मयम् दुर्गम् सहसा हस्तगतम् न अभवत्
sp012-000510_5	लुण्ठनकार्ये तस्य आवश्यकताम् मनसि निधाय शिवराजः मीरजम् गत्वा नेताजिम् ततः प्रेषितवान्
sp012-000511_5	आक्रमणम् पूर्ववत अनुवर्तितम्
sp012-000512_5	एवम् तिसृषु दिक्षु प्रस्थिताः शिवराजः नेताजिः दोरोजिः च प्रतिपदम् अपूर्वम् यशः प्राप्तवन्तः
sp012-000513_5	सुमुहूर्ते एव अफजलखानः स्वराज्ये पदार्पणम् कृतवान् आसीत् यत् तस्यैव फलम् आसीत् एतत्
sp012-000514_5	फाजल रुस्तुमयोः हतप्रभम् मुखम् दृष्टवतः बिजापुरबादशाहस्य निद्रा अपगता
sp012-000515_5	बडियाबेगम् मक्कायात्राम् कर्तुम् निश्चितवती
sp012-000516_5	शिवराज शब्दे विद्यमानानि सर्वाणि अक्षराणि स्वराज्यस्य शत्रूणाम् निरन्तरम् पीडनम् कुर्वन्ति स्म
sp012-000517_5	तेषु दिनेषु इग्लीषाः
sp012-000518_5	डच्चाः पोर्चुगीसाः च स्वपत्रेषु अस्य उल्लेखम् कृतवन्तः सन्ति
sp012-000519_5	शिवराजविषयिकी भीतिः तैः लिखितेषु पत्रेषु बहुधा अभिव्यक्ता अस्ति
sp012-000520_5	एतस्मात् नित्यभयात् आत्मानम् मोचयितुम् आदिल्शाहः मार्गान्तरम् चिन्तयन् आसीत्
sp012-000521_5	अहर्निशम् शिवराजस्य दमनस्य चिन्ता तम् बाधते स्म
sp012-000522_5	अन्ते सः कश्चित् महाशूरम् स्मृतवान्
sp012-000523_5	सिद्दिजौहरः एव सः महाशूरः
sp012-000524_5	जौहर नाम रत्नम्
sp012-000525_5	निश्चयेन शुरेषु रत्नप्रायः आसीत् सः
sp012-000526_5	कार्यदक्षतायाम् पराक्रमे समरकौशले च विशेषनैपुण्यम् तस्य
sp012-000527_5	किन्तु केनापि कारणेन बिजापुरसुल्तानस्य अवकृपा आसीत् तस्य विषये
sp012-000528_5	इदानीम् सुलतानः एव तम् आहूय सलाबतखान् बिरुदाङ्कितम् कृत्वा तस्य सम्माननम् कृतवान्
sp012-000529_5	एतेन जौहरस्य अपि समाधानम् अभवत्
sp012-000530_5	सन्तुष्टाय तस्मै सुल्तानः वीरताम्बूलम् दत्तवान्
sp012-000531_5	तेन सह प्रसिद्धाः मुसल्माननायकाः मराठनायकाः च प्रेषिताः
sp012-000532_5	विंशतिः सहस्रम् सैनिकाः पञ्चदश सहस्रम् अश्वारोहिसैनिकाः सहस्रशः गजाः उष्ट्राः च जौहरस्य प्रचण्डसेनायाम् आसन्
sp012-000533_5	अस्मिन् अवसरे शिवराजस्य सर्वान् शत्रून् साहाय्यार्थम् आहूतवान् आसीत् सुल्तानः
sp012-000534_5	समग्रे बिजापुरनगरे सैन्यसन्नाहः रणोत्साहश्च दृश्यते स्म
sp012-000535_5	तावता तृप्तिम् अप्राप्नुवन् सुल्तानः देहल्याः औरङ्गजेबाय अपि साहाय्यम् करणीयम् इति निवेद्य पत्रम् प्रेषितवान्
sp012-000536_5	अस्मिन् अवसरे शिवराजनामकम् कण्टकम् समूलम् नाशनीयम् इति सुल्तानः सर्वसाहसम् कुर्वन् आसीत्
sp012-000537_5	शिवराजस्य पीडनात् मुक्तिम् प्राप्तुम् इच्छुकः औरङ्गजेबः महत् सैन्यम् प्रेषयामि इति निश्चितवान्
sp012-000538_5	भीषणविपदा एव षष्ट्युत्तर षोडश तमवर्षस्य आरम्भः अभवत्
sp012-000539_5	शिवमहाराजेन आक्रान्तस्य मीरजदुर्गस्य दिशि सिद्दिजौहरः प्रस्थितवान्
sp012-000540_5	एषा वार्ता बहुशीघ्रम् शिवमहाराजस्य कर्णपथम् आगता
sp012-000541_5	झटिति सः आक्रमणम् परित्यज्य पन्हाळदुर्गम् प्रतिगतवान्
sp012-000542_5	मम आगमनवार्तायाः श्रवणेन एव महाराजः पलायितः इति चिन्तयतः जौहरस्य अहङ्कारः प्रवृद्धः
sp012-000543_5	सर्वदा पराभवस्य वार्ताः एव शृण्वन् स्थितः सुल्तानः एतया वार्तया महान्तम् आनन्दम् प्राप्तवान्
sp012-000544_5	पुत्रप्राप्तिलक्षणैः वन्ध्यायाः यादृशः आनन्दः भवति तादृशमेव आनन्दम् अनुभूतवान् सः
sp012-000545_5	षष्ट्युत्तर षोडश तमस्य वर्षस्य युगादिपर्वदिने शिवमहाराजः पन्हाळदुर्गम् आरुह्य स्थितवान्
sp012-000546_5	नूतनसंवत्सरस्य नवसाहसस्य विजयदुन्दुभिः दुर्गात् निनादितः
sp012-000547_5	पन्हाळदुर्गम् प्रति महाराजस्य आगमने बहूनि कारणानि आसन्
sp012-000548_5	जौहरस्य महासैन्येन सह समतलभूभागे युद्धकरणम् अशक्यमासीत्
sp012-000549_5	यद्यपि प्रतापदुर्गम् राजदुर्गम् च अभेद्ये
sp012-000550_5	तथापि ते उभे अपि स्वराज्यस्य मर्मस्थाने आस्ताम्
sp012-000551_5	तत्र गतम् चेत् शत्रुः गृहम् प्रति एव आहूतः इव
sp012-000552_5	शत्रुः स्वराज्यस्य सीमायाम् एव स्थगनीयः इत्यपि महाराजस्य चिन्तनम् आसीत्
sp012-000553_5	पन्हाळमपि अत्यन्तम् दुर्गमदुर्गम् एव
sp012-000554_5	मासद्वये वर्षाकालः आरप्स्यते
sp012-000555_5	पश्चिमघट्टानाम् वर्षा नाम मुसलधारा एव
sp012-000556_5	तदा बिजापुरसैन्यस्य आक्रमणम् शिथिलम् भवति
sp012-000557_5	तदा पन्हाळदुर्गात् अन्यदुर्गम् गन्तुम् शक्यते
sp012-000558_5	पुनः तत्र आगत्य आक्रमणस्य साहसम् जौहरः न कुर्यात् इति महाराजस्य चिन्तनम्
sp012-000559_5	सिद्दिजौहरः आगत्य पन्हाळादुर्गम् परितः सैन्यव्यूहम् रचितवान्
sp012-000560_5	इतःपरम् मासान् वर्षाणि वा प्रयत्य शिवराजः ग्रहीतव्यः एव इति जौहरस्य दृढनिश्चयः आसीत्
sp012-000561_5	यावत् कार्यसिद्धिः न भवेत् तावत् प्रतिगमनम् नास्ति इति सैन्यम् आदिष्टवान् सः
sp012-000562_5	दुर्गारोहणस्य प्रयोगः अपि तेन कृतः
sp012-000563_5	किन्तु उपरिष्टात् आगच्छन्तीनाम् बाणवर्षाणाम् महाभुषुण्डेः अग्निवर्षणानाम् च सम्मुखीकरणे असफलः सः
sp012-000564_5	असङ्ख्याकाः पठानसैनिकाः अस्मिन् प्रयत्ने हताः अभवन्
sp012-000565_5	दुर्गम् परितः महाराजेन लक्ष्मणरेखा एव अङ्किता आसीत्
sp012-000566_5	ताम् रेखाम् अतिक्रम्य दुर्गस्य उपरि केनापि आगन्तुम् शक्यम् नासीत्
sp012-000567_5	दुर्गस्य अधः जौहरस्य शक्तिः दिने दिने वर्धमाना आसीत्
sp012-000568_5	नूतनाः नायकाः ससैन्यम् जौहरस्य साहाय्यार्थम् आगच्छन्ति स्म
sp012-000569_5	तेषु अधिकांशाः हिन्दुनायकाः
sp012-000570_5	अहो दौर्भाग्यम् अस्माकम् देशस्य
sp012-000571_5	तथापि पन्हाळदुर्गस्य पातने समर्था महाभुषुण्डिः तस्य समीपे नासीत् इत्यतः जौहरः किङ्कर्तव्यतामूढः तूष्णीम् आसीत्
sp012-000572_5	तावता जौहरेण किमपि स्मृतम् राजकारणात् अलिप्ताः वाणिज्योद्देशेन आगताः इङ्ग्लीष्जनाः तस्य स्मृतिपथम् आगताः
sp012-000573_5	तेषाम् समीपे तादृशी महती महाभुषुण्डिः अस्ति इति सः स्मृतवान्
sp012-000574_5	अनुक्षणम् जौहरः तादृशीम् महाभुषुण्डिम् प्रेषयितुम् तेभ्यः पत्रम् प्रेषितवान्
sp012-000575_5	तेऽपि महाभुषुण्डेः प्रेषणस्य साधकबाधकानि विचिन्त्य शिवराजः घोरविपदाम् सम्मुखीकुर्वन् अस्ति
sp012-000576_5	ततः तस्य विमोचनम् असम्भवम् एव
sp012-000577_5	एवम् स्थिते किमर्थम् तस्य भयम्
sp012-000578_5	तेन सह कृतायाः प्राचीनसन्धेः विषये किमर्थम् चिन्ता करणीया
sp012-000579_5	सन्धिभङ्गः भवितुम् अर्हति इति निर्णीतवन्तः
sp012-000580_5	तदनुसारम् राजापुरात् हेन्री रेविङ्ग्टन् एव महतीम् महाभुषुण्डिम् तन्निमित्तम् स्फोटकानि च स्वीकृत्य पन्हाळदुर्गम् प्रति प्रस्थितवान्
sp012-000581_5	शिवमहाराजः चिन्तामग्नः दुर्गस्य उपरि इतस्ततः सञ्चरन् आसीत्
sp012-000582_5	तावता धड् धड् इति भीकरशब्दः श्रुतः
sp012-000583_5	दुर्गस्य कश्चन भागः पतितः च
sp012-000584_5	महाराजः आश्चर्यान्वितः भीतश्च अभवत्
sp012-000585_5	एतादृशी प्रचण्डा महाभुषुण्डिः जौहरेण कुतः प्राप्ता
sp012-000586_5	कथम् प्राप्ता यदा शिवराजः अधः दृष्टवान् तदा इङ्ग्लीषाः ध्वजसहितम् महाभुषुण्डेः समीपे स्थितवन्तः आसन्
sp012-000587_5	पार्श्वे स्फोटकास्त्राणाम् राशिः एव आसीत्
sp012-000588_5	इङ्ग्लीषजनानाम् विश्वासद्रोहेण महाराजस्य क्रोधाग्निः उद्दीप्ता अभवत्
sp012-000589_5	किन्तु एतेषाम् गणनायाः परिसमापनम् इदानीम् न इति विचिन्त्य सः मौनम् अवलम्बितवान्
sp012-000590_5	जौहरस्य आक्रमणम् दिने दिने दृढम् अपायकरम् च जायमानमासीत्
sp012-000591_5	तस्य भेदनम् कृत्वा पिपीलिका अपि बहिः गन्तुम् न शक्नोति स्म
sp012-000592_5	एकदा दुर्गस्थाः केचन ततः गन्तुम् प्रयत्नम् कृतवन्तः
sp012-000593_5	किन्तु शत्रुहस्तगताः भूत्वा ते विनाशम् गताः
sp012-000594_5	तदा जौहरः महत्त्वयुतम् निर्णयद्वयम् कृतवान्
sp012-000595_5	पन्हाळदुर्गस्य आक्रमणम् यथावत् अनुवर्तनीयम्
sp012-000596_5	सैन्यस्य एकम् भागम् सूर्याराव् सुर्वेवर्यस्य जसवन्तराव् पालवणीकरस्य च नेतृत्वे विशालदुर्गम् आक्रान्तुम् प्रेषणीयमिति
sp012-000597_5	तौ उभौ अपि मराठनायकौ महत् सैन्यम् स्वीकृत्य पन्हाळदुर्गस्य वायव्यदिशि स्थितस्य विशालदुर्गस्य दिशि प्रस्थितवन्तौ
sp012-000598_5	पन्हाळदुर्गस्य रक्षणार्थम् ततः साहाय्यम् मा भवतु इति जौहरस्य उद्देशः आसीत्
sp012-000599_5	तेन कृतम् अपरम् महत्त्वयुतम् कार्यम् नाम वर्षाकाले आक्रमणे शैथिल्यम् मा भवतु इति उद्देशेन समग्रसैन्यस्य निमित्तम् वितानम् कारितवान्
sp012-000600_5	तदा तदा सुल्तानः पत्रद्वारा जौहरम् जागरूकवचनानि बोधयति स्म
sp012-000601_5	जागरूको भव शिवराजः महान् धूर्तः
sp012-000602_5	कदा कीदृशम् तन्त्रम् सः प्रयुङ्क्ते इति वक्तुम् न शक्यते इति
sp012-000603_5	सिद्दिजौहरः स्वदायित्वम् सम्यक् एव निर्वहन् आसीत्
sp012-000604_5	समग्रम् शरीरम् नेत्रवत् कृत्वा सः आक्रमणस्य मृत्युपाशम् दृढीकुर्वन् आसीत्
sp012-000605_5	अतः दिनेषु गच्छत्सु शिवमहाराजस्य परिस्थितिः विपन्मयी जायमाना आसीत्
sp012-000606_5	औरङ्गजेबः अलि आदिलशहस्य पत्रम् प्राप्तवान् काफीरराज्यम् निर्मातुम् शिवराजः प्रयतमानः अस्ति
sp012-000607_5	एतेन इस्लाम् मतस्य अपायः भवितुमर्हति
sp012-000608_5	अतः अस्माकम् साहाय्यार्थम् महत् सैन्यम् प्रेषणीयम् इति
sp012-000609_5	पूर्वम् शिवराजः औरङ्गजेबम् अपि मायाजाले पातितवान् आसीत् खलु
sp012-000610_5	तत् अपमाननशल्यम् औरङ्गजेबम् सर्वदा घातयति स्म
