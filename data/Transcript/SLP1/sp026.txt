sp026-000001_001	tamiLnAqurAjye suraBAratI praRayinaH saMskfta BAratI nAmnIm saMsTAm prakalpya
sp026-000002_001	taddvArA atra saMskfta pracAram vidaDat iti viditvA nitarAm modAmahe ।
sp026-000003_001	saMskftannAma dEvIvAk anvAKyAtA maharziBiH iti rItyA iyam saMskfta BAzA devaBAzA iti kaTyate ।
sp026-000004_001	devAH anayABAzayA vyavaharantIti kftvA iyam devaBAzA iti vyapadeSam Bajate
sp026-000005_001	ata eva asyAH anitarasADaraRam vESizwyamasti ।
sp026-000006_001	yadvESizwyam jagatItale vartamAnAyAH anyasyAH kasyApi BAzAyA nAsti ।
sp026-000007_001	tAdfSam vESizwyam AvahantI iyam BAzA asmAkam sarvezAmapi atitarAm samAdaraRIyA vartate ।
sp026-000008_001	sarvAsAm BAzARAm iyam mAtfBAzA ityasmAkam ciSvAsaH ।
sp026-000009_001	yaTA vA jananyAH vizaye sarvErapi lokEH SradDAvadBiH samAdaravadBirBavitavyam
sp026-000010_001	taTEva asyApi BAzAyAH vizaye asmABiH nitarAm SradDAvadBirBAvyam ।
sp026-000011_001	asmAkam saMskftiH sarvApi asyAmeva BAzAyAm upanibadDA vartate ।
sp026-000012_001	yadi BAratIya saMskftiH jYAtavyA tarhi iyam BAzA aByasanIyA ।
sp026-000013_001	imAm BAzAm anaByasya asyAm BAzAyAm paricayam anavApya
sp026-000014_001	BAratIyasaMskfteH sanAtanaDarmasya ca jYAnam yaTAvanna Bavitumarhati iti tu vastusTitiH ।
sp026-000015_001	bahavo lokAH vayamanuvAdagranTAn paWAmaH
sp026-000016_001	teBya eva vayam sanAtanaDarmasya tattvam jYAtum praBavAmaH iti kaTayeyuH ।
sp026-000017_001	taTApi anuvAdagranTeByaH yaTAvattattvam avabodDum nEva Sakyate ।
sp026-000018_001	tAdfSAH santi vizayAH ye BAzAntarEH anuvaditum na Sakyante ।
sp026-000019_001	tAdfSAn vizayAn kaTam vA vayam anuvaditum pArayAmaH
sp026-000020_001	kALidAsasya SAkuntala nAwake ekaH prasaNgaH AyAti ।
sp026-000021_001	SakuntalAyAH putraH sarvadamanaH iti tatra prasidDaH asti ।
sp026-000022_001	agre sa eva BarataH iti nAmnA vakravartitvena prasidDaH AsIt
sp026-000023_001	yasya nAmnA idam BAratam varzam jAtam ।
sp026-000024_001	saH sarvadamanaH bAlye vayasi mahAn parAkramI AsIt ।
sp026-000025_001	yadA saH paYcavarza vayaskaH AsIt tadAnImeva siMhaSApakAn gfhRan ।
sp026-000026_001	tezAm vadanAni vistArayannAsIt ।
sp026-000027_001	SAkuntalasTam sarvadamanasya muKAt niHsAritam vacanamidam ।
sp026-000028_001	jfmBasva jfmBasva dantAMste gaRayizyAmi ।
sp026-000029_001	siMhaSAvakam sahAbravIt jfmBasva jfmBasva dantAMste gaRayizyAmIti ।
sp026-000030_001	ata eva sardamanaH iti sArTakam nAma maharziRA kaRvena tasya akAri
sp026-000031_001	tAdfSam sarvadamanam dfzwvA ASramavAsinaH
sp026-000032_001	aho ayam nitarAm duzwosti
sp026-000033_001	atratyAni sarvARyapi sattvAni ayam pIqayati
sp026-000034_001	iti kftvA tasya krIqArTam mfRmayam ekam mayUram
sp026-000035_001	AnIya tasmE daduH ASramavAsinaH ।
sp026-000036_001	tadmfRmayam mayUram dfzwvA kAcana ASramasTA vadati
sp026-000037_001	Barata SakuntalAvaRyam paSya SakuntaH iti pakziRaH nAma ।
sp026-000038_001	tasya lAvaRyam paSya iti ।
sp026-000039_001	SakuntalAvaRyam paSya SakuntalA iti tasya mAtuH nAmAkzarARi tatra AgatAni
sp026-000040_001	tat SravaRa anupadam saH kaTayati mama mAtA kutra
sp026-000041_001	SakuntalA iti akzaracatuzwayaSravaRena tasya mAtuH smaraRamAgatam ।
sp026-000042_001	mama mAtA kutra iti bravIti ।
sp026-000043_001	kasmABiH idamasmABiH BAzAntare anuvaditam Sakyate ।
sp026-000044_001	Sakunta lAvaRyam paSya iti BAzAntare asmABiH anUdyate ced tasya mAtuH smaraRam kaTamAyAti tadA
sp026-000045_001	nAyAtyeva
sp026-000046_001	ataH kecadvizayAstAdfSAH asmAkam saMskfta BAzAyAm santi ye sarvaTEva anuvAdEH anuvAdezu Anayitum na Sakyante ।
sp026-000047_001	satyAm IdfSyAm sTitO vayam anuvAdeBya eva
sp026-000048_001	sarvam Darmatattvam jAnImaH iti kaTanantu riktam vacaH ।
sp026-000049_001	asmABiH anuvAdeByaH tattvamaDigantum nEva Sakyate ।
sp026-000050_001	ataH yadi kaScit Darmatattvam jijYAsate ।
sp026-000051_001	BAratIyAm saMskftim aDijigamizati
sp026-000052_001	tena saMskfta BAzA avaSyam avagantavyA, aByasanIyA ।
sp026-000053_001	vedAH, smftayaH,purARAni,SAstrARi sarvamapyasmAkam vANmayam saMskfta eva upanibadDam vartate ।
sp026-000054_001	kASmIre vartamAnaH aBinavagupto vA Bavatu
sp026-000055_001	dakziRa deSe vartamAnaH appayyadIkzito vA Bavatu
sp026-000056_001	AnDra deSe utpannaH paRqitarAja jagannATo vA Bavatu ।
sp026-000057_001	te sarvepi svIyAm BAzAm aspfzwvA gErvARyE vA gnanTAn upanibabanDuH
sp026-000058_001	kimarTam ?
sp026-000059_001	tezAm svamAtfBAzAsu prItirnAsIditi vA AsIt
sp026-000060_001	parantu tezAm manasi ayamASayaH
sp026-000061_001	mayA nibadDyamAnaH granTaH AsetuSItanakam sarvErapyaDyeyaH
sp026-000062_001	yadyaham madIya mAtfBAzAyA granTamimam racayeyam
sp026-000063_001	tarhi kevalam etat prAntIyA eva janAH imam granTam paSyeyuH ।
sp026-000064_001	anye tu na paSyeyuH ?
sp026-000065_001	yadyaham devavARyA imam granTam racayeyam ।
sp026-000066_001	sarvepi asmE granTAya spfhayeyuH ।
sp026-000067_001	tadEva asya granTasya sArvatrikaH pracAraH syAt ।
sp026-000068_001	atratyam vizayam sarvepi avabodDum pArayeyuH
sp026-000069_001	anyaTA sarvezAm etat granTasTaH vizayaH
sp026-000070_001	manasi nAyAyAt
sp026-000071_001	idameva manasi kftyA te sarvepi saMskftaBAzayEva granTaracanAm vyaDASizuH ।
sp026-000072_001	etetu sAhitya nipuRAH ye punaH vedAnta darSane aBiyuktAH Asan
sp026-000073_001	AdO Srimat SaNkaraBagavatpAdAcAryAH
sp026-000074_001	te vedAntatattvam sarvatra prAcicArayizan
sp026-000075_001	tezAm sA pracicArayizA tEH saMskftaBAzayEva granTAn viracayitum prodasAhayat
sp026-000076_001	anyaTA te kerala BAzayA kutaH svIyAn granTAn nAracayan ?
sp026-000077_001	rAmAnujAcAryAH tamilaBAzayA kuto granTAn nAracayan ?
sp026-000078_001	maDvAcAryAH kannaqaBAzayA kuto nAracayan ?
sp026-000079_001	tezAm tezAm tAH mAtfBAzAH Asan
sp026-000080_001	parantu te sarvepi saMskftaBAzAmeva svIkftavantaH
sp026-000081_001	svIyatattvapracArAya
sp026-000082_001	idamekam nidarSanamalam saMskftaBAzAyAH sarvAdaraRIyatve etadapekzayA kim anyannidarSanamapekzitam
sp026-000083_001	asyAH BAzAyAH sarva AdaraRIyatve
sp026-000084_001	satyAm ca IdfSyAm sTitO kecana saMskftaBAzA vizaye yadanyaTA anyaTA jalpanti
sp026-000085_001	tattu tezAm mOQyameva prakASayati
sp026-000086_001	yaTA kezAYcit kaScana Bramo asti
sp026-000087_001	iyam BAzA na sarvezAm
sp026-000088_001	api tu iyam kezAYcideva BAzA
sp026-000089_001	ayam tu pracAraH asmAkam duradfzwavaSAt sArDadviSatavarzARi yAvat
sp026-000090_001	yEH vEdeSikEH atra vEdeSikena ANglEH  asmin BArate deSe pAlanam akAri tEH ayam pracAraH samArabDaH ।
sp026-000091_001	iyam BAzA mftaBAzA
sp026-000092_001	iyam asmABiH na svIkAryA
sp026-000093_001	tEH varAkEH ayam pracAraH samArabDaH
sp026-000094_001	parantu asmadIyAH mandamatayaH gatAnugatikAH tadIyam imam duzpracAram satyam menire ।
sp026-000095_001	ataH iyam mftaBAzA ityezAmapi BrAntirAsIt ।
sp026-000096_001	o tarhi anayA BAzayA asmAkam kim kAryam
sp026-000097_001	ityanayA BrAntyA bahavaH imAm BAzAm anaByasyantaH Asan
sp026-000098_001	aDunA asmAkam idam atyAvaSyakam vartate iyam BrantiH apanodanIyA ।
sp026-000099_001	neyam mftaBAzA iyameva amftA BAzA
sp026-000100_001	asyAH BAzAyAH amftatvam asmABiH sTApanIyA ।
sp026-000101_001	mayA kvacit saMskftaBAzAvizaye anayEvarItyA prasaNgam vidaDatA kaScana vizayaH upasTApitaH
sp026-000102_001	BavadBiH saMskfta BAzA mftaBAzA ityucyate
sp026-000103_001	tasya kaH ASayaH
sp026-000104_001	jagati vartamAnAH sarvepi lokAH anayA BAzA na vyavaharanti
sp026-000105_001	ataH iyam mftaBAzA ityasmABirucyate iti yadyucyate
sp026-000106_001	tarhi sarvApi BAzA mftaBAzA eva
sp026-000107_001	kayA vA BAzayA jagati vartamAnAH sarvepi lokA vyavaharanti
sp026-000108_001	na kayAcit BAzayA sarve lokA vyavaharanti
sp026-000109_001	yadi sarvErapi lokEH vyavahriyamAREva amftaBAzA iti yadyucyate
sp026-000110_001	tarhi loke kApi tAdfSI BAzA nAsti iti sarvA api BAzAH mftaBAzAtvenEva BavadBiH parigaRayitavyAH syuH
sp026-000111_001	taTA na yadyanyo vikalpaH
sp026-000112_001	anayA BAzayA koऽpi na vyavaharati
sp026-000113_001	ataH iyam mftaBAzA ityasmABirucyate iti cet
sp026-000114_001	idamapi anftameva
sp026-000115_001	parolakzam lokAH anayA BAzayA vyavaharantaH aDunApi dfSyante
sp026-000116_001	kati paRqitAH na santi
sp026-000117_001	apaRqitA api saMskftaBAzAyAm Adaram vidaDAnAH kati na santi
sp026-000118_001	saMskfta BAzayA vyavahartum prayatamAnAH kati na santi
sp026-000119_001	anayA BAzayA vyavaharanto vA kati na santi
sp026-000120_001	ataH na koऽpi anayA BAzayA vyavaharatIti kftvA iyam mftaBAzA iti yadyucyate
sp026-000121_001	tarhi iyam kaTaYcidapi mftaBAzA na Bavitumarhati
sp026-000122_001	bahuBirlokEH asyAH BAzAyAH vyavahriyamARatvAt
sp026-000123_001	ataH iyam BAzA mftaBAzeti kaTanam sarvaTEva BrAntivilasitam ।
sp026-000124_001	asyAH BAzAyAH vizaye asmadapekzayA videSezu mahAn AdaraH astIti SrUyate
sp026-000125_001	tattu BAratIyAnAm nitarAm lajjAvahA
sp026-000126_001	ye videSezu vartamAnAH aDunA imAm BAzAm praSaMsantaH
sp026-000127_001	asyAm BAzAyAm AdaramAvahantaH
sp026-000128_001	viSvavidyAlayezu asyAH BAzAyAH ekam viSizwam sTAnam parikalpitavantaH iti yadA vayam SfRumaH
sp026-000129_001	tadA vastutaH yezAm iyam BAzA tAdfSEH asmABiH yadi iyam nAdriyate
sp026-000130_001	kIdfSam lajjAspadamidam
sp026-000131_001	ataH iyam parisTitiH asmABiH sarvaTA  dUrIkartavyA ।
sp026-000132_001	lokezu vartamAnA saMskftaBAzA mftaBAzeti BrAntiH apanodanIyA
sp026-000133_001	anyat ca kezAYcit anyAdfSI kAcana BrAntirvartate
sp026-000134_001	asyAm BAzAyAm vyAkaraRaniyamA bahavaH santi ।
sp026-000135_001	te niyamAH sarvepi asmABiraDigantam na Sakyante
sp026-000136_001	ataH SudDayA vyAkaraRanibadDayA BAzayA vayam vyavahartum neSmahe
sp026-000137_001	ataH vayam asyAH BAzAyAH dUreBavAmaH iti ।
sp026-000138_001	tadapi na sADu
sp026-000139_001	kasyAH BAzAyAH vyAkaraRaniyamA na santi ।
sp026-000140_001	kim saMskftasya ekasyEva vA
sp026-000141_001	ANglaBAzAyAH vyAkaraRam nAsti vA
sp026-000142_001	tamilaBAzAyAH nAsti vA
sp026-000143_001	AnDraBAzAyAH nAsti vA
sp026-000144_001	kasyAH BAzAyAH vyAkaraRam nAsti
sp026-000145_001	BAzA iti cet tasyAH kenacid vyAkaraRena sTeyameva
sp026-000146_001	tatra vyAkaraRaniyamAH kecana syureva
sp026-000147_001	te niyamAH sarvErapi BAzAdDyetfBiravagantavyA eva
sp026-000148_001	tat kevalam na saMskftaBAzAyAH
sp026-000149_001	ataH yaTA anyAsAm BAzARAm vyAkaraRaniyamAH santi
sp026-000150_001	te  ca  niyamA aDigantavyA Bavanti
sp026-000151_001	tAn niyamAn anusftyEva tABirBAzABirvyavahartavyam Bavati
sp026-000152_001	taTEva asyA api BAzAyAH vyAkaraRaniyamAH avagantavyAH
sp026-000153_001	SudDA BAzA prayoktavyA
sp026-000154_001	ataH vyAkaraRaniyamAH santi ataH iyam BAzA asmABirnAdriyate iti kaTanamapi sarvaTEva anucitam ।
sp026-000155_001	ataH ye imAm BAzAyAm nAdriyante
sp026-000156_001	tatra ekameva kAraRam asmABiH vaktum Sakyam aSradDA ।
sp026-000157_001	kevalam aSradDEva imAm BAzAm aByasitum BavataH pratibaDnAti ।
sp026-000158_001	yadi sA aSradDA dUrIkriyate
sp026-000159_001	tadA avaSyam BavantaH imAm BAzAm aByasyeyureva ।
sp026-000160_001	asyAm BAzAyAm jYAnam avApnuyureva ।
sp026-000161_001	anayA BAzayA BAzitum samarTA Baveyureva ।
sp026-000162_001	kati bAlakAH saMskftaBAzayA na vyavaharanti aDunA
sp026-000163_001	kaTam te vyavaharanti
sp026-000164_001	SradDAsti tezAm
sp026-000165_001	iyamasmAkam BAzA
sp026-000166_001	asmAkam BAzARAm sarvAsAm jananI
sp026-000167_001	ataH iyamasmABiravagantavyA
sp026-000168_001	yadi anayA BAzayA aham vaktum na pArayeyam
sp026-000169_001	tarhi aham mUrKo Baveyam ।
sp026-000170_001	iti kAcana SradDA
sp026-000171_001	tayA SradDayA preritAH santaH bahavaH mARavakAH saMskftaBAzayA BAzante ।
sp026-000172_001	vEdeSikAH saMskftayA BAzayA BAzitum  prayatante ।
sp026-000173_001	kaScana vEdeSikaH saMskftavyAkaraRameva pAWayati ।
sp026-000174_001	SfNgagirimAgatavAn samIpa kAle saH
sp026-000175_001	sa saMskftavyAkaraRam pAWayati saH
sp026-000176_001	ityukte tasya kiyatI SradDA tatra
sp026-000177_001	ataH sarvErapi saMskftaBAzAvizaye SradDA samaDigantavyA ।
sp026-000178_001	anyacca ekam kAraRamasti bahUnAm lokAnAm manasi
sp026-000179_001	evam tatra ye pAlakAH santi tezAmapi manasi ।
sp026-000180_001	tezu tezu rAjyezu pAlakAH santi mantri padezu santi aDikAra sTAnezu santi
sp026-000181_001	tezAm sarvezAm eko Bramo vartate
sp026-000182_001	yadi saMskftaBAzA pravfdDA syAt tarhi asmAkam BAzAyAH nyUnatA syAdvA
sp026-000183_001	asmAkam BAzAyAH pracAre nyUnatAsyAdvA
sp026-000184_001	iti kaScana BramaH
sp026-000185_001	tasyApi Bramasya avasaro nAsti
sp026-000186_001	saMskftaBAzAyAH samAdareRa BavatAm deSaBAzAyA api vfdDirBavati
sp026-000187_001	sarveऽpi ANglapadAni anuvadanti
sp026-000188_001	atra kaTamasti iti na jAnAmi, asmAkam karnAwakarAjye ANglapadAnAm anuvAdaH kriyate kaTayanti
sp026-000189_001	asmABiH kannaqaBAzayA anuvAdaH kriyate iti
sp026-000190_001	te kaTayanti
sp026-000191_001	iYjiner aBiyantA iti kaTayanti
sp026-000192_001	aBiyantA iti kutratyam padam
sp026-000193_001	kannaqakoSe kutrApi nAsti
sp026-000194_001	tat saMskfta padam
sp026-000195_001	saMskftapadam AnIya aBiyantA, aBiyantaru iti kannaqaviBaktim datvA
sp026-000196_001	asmABiH kannaqaBAzAnuvAdaH kftaH iti kaTayanti ।
sp026-000197_001	prinsipAl ityasya prAMSupAlaH iti anuvAdam kurvanti ।
sp026-000198_001	prAMSupAla, prAMSuSabdaH kutra pAlaSabdaH kutra
sp026-000199_001	saH kannaqa koSe kutrApi nAsti
sp026-000200_001	prinsipAl ityasya prAMSupAlaH
sp026-000201_001	leccarar ityasya upanyAsakaH
sp026-000202_001	upanyAsakaSabdaH kutratyaH
sp026-000203_001	tad kadAcittatra kannaqa sAhitya parizad ityekA vartate ।
sp026-000204_001	tayA parizadA saMskftasya viroDaH kftaH ।
sp026-000205_001	vayam saMskftaBAzAyAH aBivfdDim necCAmaH ।
sp026-000206_001	asmAkam rAjye saMskftaBAzAyAH avasaro na deyaH iti ।
sp026-000207_001	tadA kaScana tAn apfcCat BavatAm saMsTAyAH  kannaqasAhityaparizat nAma asti
sp026-000208_001	tatra sAhityaSabdaH parizat SabdaSca kasyAH BAzAyAH AnItO ?
sp026-000209_001	sAhityaSabdoऽpi saMskftaSabdaH
sp026-000210_001	parizat Sabdoऽpi saMskftaSabdaH
sp026-000211_001	saMskftaSabdAneva BavatAm saMsTAyAH nAmatvena niDAya saMskftaBAzA dUrIkartavyA iti yaducyate
sp026-000212_001	BavatAm mOQyam prati kim vaktavyam
sp026-000213_001	iti kenacit tatrEva pfzwam ।
sp026-000214_001	ataH saMskftaBAzAyAH yadi aBivfdDiH Bavati
sp026-000215_001	tadAnIm asmAkam BAzAyAH hrAso BavatIti kenApi na mantavyam
sp026-000216_001	asmAkam BAzAyAH kadApi hrAso na Bavedeva
sp026-000217_001	saMskftasya vfdDyA asmAkam BAzA eva vfdDirBavati ।
sp026-000218_001	ataH yAni yAni kAraRAni saMskftaBAzAyAH anaByAse BrAntEH dIyante
sp026-000219_001	tAni sarvARyapi kAraRAni kAraRABAsAni na tu kAraRAni
sp026-000220_001	ataH etAni kAraRABAsAni dUrIkftya saMskftavizaye SradDAmAsTAya
sp026-000221_001	yadi sarveऽpi saMskftam aByasyeyuH tadAnIm nitarAm samaYjasam syAt
sp026-000222_001	sarveऽpi asmAkam Darmam vedAntatattvam samyagavabodDum pArayeyuH
sp026-000223_001	taTEva Darmam Acarya tattvam avabudDya AtmAnam kftArTam vidadDyuH
sp026-000224_001	ataH sarvasyApi SreyasaH nidAnam saMskftaBAzAyAH aByAsaH
sp026-000225_001	iti kftvA saMskftaBAzA pracArAya BavadBiH ye ye  prayatnA viDIyante
sp026-000226_001	tatra asmAkam viSizwAH ASizaH samullasanti ।
sp026-000227_001	ataH BavantaH asminneva vizaye agre sarantu anenEva vartmanA gacCantu
sp026-000228_001	gacCan pipIliko yAti yojanAnAm SatAnyapi ।
sp026-000229_001	agacCan vEnateyoऽpi padamekanna gacCati ।
sp026-000230_001	pipIlikA vA Bavatu
sp026-000231_001	yadi pratizWati cet gacCatyeva
sp026-000232_001	vEnateyaH aham tu nitarAm vegavAnasmi iti kftvA yadi ekatrEva tazWatitadA saH tatrEva tizWati agre gantum na pArayati ।
sp026-000233_001	ataH asmABiH prayatnaH araByate cet kadAcit saH PalegrahirBavedeva ।
sp026-000234_001	ataH prayatnastu sarvadA viDeya eva
sp026-000235_001	iti kftvA BavadBiryaH prayatnaH kriyate
sp026-000236_001	tasmin vizaye mama asti mahatI prasannatA
sp026-000237_001	anenEva paTA BavantaH gacCantu
sp026-000238_001	saMskftapracArakAryam aviratam vidaDatu
sp026-000239_001	tena BavatAm janmanaH sArTakyam syAt
sp026-000240_001	BagavatI suraBAratI prasannA syAt BavataH bahuDA anugfhRIyAt
sp026-000241_001	tena BavatAm SreyaHparamparApi samaBivarDeta
sp026-000242_001	adya atra koyambattUr nagare saMskftaBAratyAH kAryakArtAraH
sp026-000243_001	tamiLnAquprAntasTAH atra samAgatAH SfNgerIjagadguravaH samAgatAH
sp026-000244_001	tezAm sanniDO asmABiH ekaH kAryakramaH pracAlanIyaH
sp026-000245_001	tezAm ASizaH avAptavyAH iti DiyA BavadBiH ayam kAryakramaH prAvartyata
sp026-000246_001	asmAkam antevAsiSizyaH anantakalyARakfzRaH saMskfte mahAntam Adaram Avahati
sp026-000247_001	saMskftaBAzayA viSezataH vaktum prayatate ca
sp026-000248_001	vadati ca na kevalam prayatate vadati ca
sp026-000249_001	saH yadA yadA mannikawamAgacCati tadA saMskfte eva BAzate ।
sp026-000250_001	yadyapi mayA tasya nikawe tamilBAzayA ucyate
sp026-000251_001	taTApi saMskfte eva sa uttaram dadAti ।
sp026-000252_001	tasya saMskfte tAdfSaH AdaraH asti ।
sp026-000253_001	saH ayam kAryakramaH koyambattUr nagaryAm BavatAm sanniDO
sp026-000254_001	asmABiH pravivartayizitaH BavadBiH tatra sanniDAya
sp026-000255_001	asmaByam ASizo deyAH iti saH SfNgerImAgatyEva prArTayata ।
sp026-000256_001	tadIyAm prArTanAm tadAnImeva aham anvamodizi
sp026-000257_001	tadanusAreREva ahamatra asmin kAryakrame upAtizWan
sp026-000258_001	BavataH sarvAn dfzwvA amodizi
sp026-000259_001	sarvAnapi BavataH ASirBiH samaBivarDayAmi
sp026-000260_001	BagavatI SAradAparameSvarI, BagavAn candramOLISvaraH adya samArADitaH BagavAn SrIrAma candraH
sp026-000261_001	sarvAnapi BavataH sarvadA anugfhRantu
sp026-000262_001	iti tAn samprArTya BAzaRamatra  upasaMharAmi ।
sp026-000263_002	sarvezvapi granTezu ekastu vizayaH BagavatpAdEH pratipAdyate
sp026-000264_002	lokAH kAmakroDAdikam vihAya SamAdikam AtmasAtkftya
sp026-000265_002	jIvanam pavitram vidaDyuH iti ।
sp026-000266_002	yadA kAmakroDAdiBiH asmAkam manaH Avftam Bavet
sp026-000267_002	tadEva asmABiH nizidDAcaraRam kriyeta ।
sp026-000268_002	nizidDAcaraRena avaSyam duHKam prApyeta ।
sp026-000269_002	yadyasti duHKe jihAsA tarhi nizidDam nAnutizWema ।
sp026-000270_002	yadi nizidDam nAnuzWAtavyam tarhi kAmakroDAdayaH parityAjyAH ।
sp026-000271_002	amumaMSam BagavatpAdAH nEkatra pratyapIpadan
sp026-000272_002	kAmaM, kroDaM, loBaM, moham tyaktvAtmAnam BAvaya koऽham ।
sp026-000273_002	AtmatattvajYAnenEva muktiH Bavati
sp026-000274_002	anyaTA kaTaYcidapi muktiH avAptum na Sakyate ।
sp026-000275_002	AtmatattvajYAnam ca SamadamAdiBiH yasya manaH saMskftam Bavati tasyEva utpattumarhati ।
sp026-000276_002	ataH praTamataH SamAdikam sampAdanIyam ।
sp026-000277_002	tadetat gItABAzye BagavatpAdAH spazwam saYjagadire
sp026-000278_002	SAstra-AcAryopadeSa-SamadamAdi-saMskftam manaH AtmadarSane karaRam iti ।
sp026-000279_002	SAstrezu SradDA gurO BaktiH atitarAm AvaSyakI ।
sp026-000280_002	yadi SAstrezu SradDA na syAt, yadi vA gurO Baktirna syAt
sp026-000281_002	tAdfSasya puMsaH AtmajYAnam na kadApyutpattumarhati ।
sp026-000282_002	ataH SAstre SradDA, gurO BaktiSca atitarAm AvaSyakIti BagavatpAdAH pratyapAdayan ।
sp026-000283_002	AtmajYAnamavAptum prayatnaH ityukte AdO Bagavati BaktiH dfQIkartavyA ।
sp026-000284_002	yadi Bagavati Baktim na syAt tarhi AtmajYAnamavAptum prayatna eva na syAt ।
sp026-000285_002	taduktam pracInEH 'ISvarAnugrahAdeva puMsAmadvEtavAsanA' iti ।
sp026-000286_002	yadi advEtavAsanApi AvaSyakI tarhi ISvarAnugrahaH avaSyam avAptavyaH ।
sp026-000287_002	tadarTam Bagavati BaktiH AvaSyakI ।
sp026-000288_002	yadyapi BagavAnnirguRaH nirAkAraH taTApi sADakAn anugrahItum bahUni rUpARi BagavAn aDarat
sp026-000289_002	tadidamuktam BagavAtpAdEH svIye sUtraBAzye
sp026-000290_002	syAt parameSvarasyApi icCAvaSAt mAyAmayam rUpam sADakAnugrahArTam iti ।
sp026-000291_002	taTA ca BagavatA svIkftezu rUpezu yatkimapi rUpam Alambanam viDAya
sp026-000292_002	asmABiH BaktiH kartavyA ।
sp026-000293_002	BagavAn karuRAsAgaraH ityucyate
sp026-000294_002	ataH saH yam kamapi Baktimantam anugfhRIyAdeva
sp026-000295_002	tadapyuttam prAcInEH BaktyA tuzyati kevalam na tu guREH iti ।
sp026-000296_002	BagavAn BaktyEva tuzyati na tvanyena kenacit ।
sp026-000297_002	ataH vayam BaktyA Bagavantam prArTayemahi sA ca BaktiH
sp026-000298_002	vAYCitam arTam asmAkam pradAsyati ।
sp026-000299_002	ataH sarvErapi AdO Bagavati BaktiH samAsAdayitavyA
sp026-000300_002	anantaram manasaH kAmakroDAdayaH dUrIkartavyAH
sp026-000301_002	yAvatparyantam manasi kAmakroDAdayaH tizWeyuH
sp026-000302_002	tAvatparyantam asmAkam suKam na syAt
sp026-000303_002	yo hi kAmakroDAdinA aBiBUtaH  saH yam kamapi padArTam sarvadA kAmayamAna eva Aste
sp026-000304_002	tasya kAmanAyAH pUrtiH na kadApi Bavati ।
sp026-000305_002	kAmanAyAH pUrtim vinA tfptirna kadApi syAt ।
sp026-000306_002	vinA tfptim santozo na syAt
sp026-000307_002	ataH sarvasyApi asantozasya vA duHKasya vA  hetuH kAmakroDAdiriti kftvA tasya avasaro na deyaH
sp026-000308_002	idamapyuktam 'dadyAnnAvasaran kiYcit kAmAdInAm manAgapi' iti ।
sp026-000309_002	kAmAdInAm kAma kroDAdInAm manAgapi avasaram na dadyAt iti tasya arTaH ।
sp026-000310_002	yadyapi sarve lokAH AtmatattvajYAnam avAptum na kzamante
sp026-000311_002	taTApi tadarTam prayatnastu avaSyam viDeyo Bavati ।
sp026-000312_002	yadi aDunA prayatnaH AraByate saH anyasmin kasmiMScit janmani avaSyam PalegrahirBavet ।
sp026-000313_002	BagavatA gItAcAryaREvoktam aneka janmasaMsidDastato yAti parAm gatim iti ।
sp026-000314_002	yadi asmABiH AtmajYanam avAptum prayatna eva nAraByeta
sp026-000315_002	tarhi kadA vA vayam jYAnam prApnuyAma
sp026-000316_002	kadA vA janmajarAmfticakrAt vimuktiH asmAkam syAt ।
sp026-000317_002	evam yaH svIyam jIvanam yApayati, tasya ihEva suKam Bavizyati
sp026-000318_002	paratra ca suKam Bavizyati
sp026-000319_002	sa eva ca kftakftyo Bavitumarhati ।
sp026-000320_002	yadyapi loke  asmABiH mahatI sampat samArjyate
sp026-000321_002	yaSaH avApyate taTApi
sp026-000322_002	anayA sampadA anena tu yaSasA vayam kftArTA BavAmaH iti tu BramaH ।
sp026-000323_002	kArtArTyam na sampadA na yaSasA
sp026-000324_002	api tu AtmajYAnena
sp026-000325_002	idam sarvErapyasmABiH avagantavyam ।
sp026-000326_002	BagavatpAdAH idam sarvam svIyezu granTezu pratipAdya lokAn nitarAm anvagfhRan ।
sp026-000327_003	Sruti smfti purARAnAm Alayam karuRAlayam ।
sp026-000328_003	namAmi BagavatpAda SaNkaram lokaSaNkaram ।
sp026-000329_003	itaH dvAdaSaSatAt samAnAm prAk kElAsavAsI parameSvaraH
sp026-000330_003	keraLezu kAlawI kzetre AryAmbA Sivaguru nAmnoH
sp026-000331_003	puRya dampatyoH putratvena SrI SaNkaraH iti nAmnA  avatatAra ।
sp026-000332_003	SrI SaNkaraH bAlya eva sakalAsvapi kalAsu prAvIRyamavApya
sp026-000333_003	paYcameऽbde upanItaH sarvAn vedAn sarvARyapi SAstrARi svalpenEva kAlena samAkalayya
sp026-000334_003	narmadA tIravAsinAm SrImat govinda BagavatpUjyapAdAcAryARAm sanniDO
sp026-000335_003	yatyASramam svIkftya tEH samupadizwavedAntatattvaH
sp026-000336_003	SrI SaNkarAcArya iti nAmnA papraTe ।
sp026-000337_003	SrI SaNkarAcAryAH vedAnte anupamam pARqityam avApya
sp026-000338_003	sarvatra deSe saYcAram viDAya sanAtanaDarmam sarvAnapi lokAn avaboDya
sp026-000339_003	prasTAnatrayamiti praTitAnAm daSopanizat, BagavadgItA, brahmasUtrARAm anavadyAni
sp026-000340_003	advEta-tattva-sPorakARi BAzyARi viracayya
sp026-000341_003	sarvAnapi lokAn advEta-tattvam prAboDayan ।
sp026-000342_003	tadAnIm vartamAnAni avEdikamatAni sarvARyapi nirasya vEdikam Darmam sarvAn avAboDayan ।
sp026-000343_003	asya sanAtanasya Darmasya advEta sidDAntasya ca sArvakAlikapracArAya
sp026-000344_003	BAratasya catasfzu dikzu SfNgerI, purI, dvArakA, badarikAKya kzetracatuzwaye
sp026-000345_003	catvAri pIWAni pratizWApayAmAsuH ।
sp026-000346_003	tatra ca svIya-Sizya-pravarAn sureSvara, hastAmalaka padmapAda towakAKyAn
sp026-000347_003	caturaH aDipatitvena pratizWApayAmAsuH ।
sp026-000348_003	anitarasADAraRIm upapratim vihitavatAm AdiSaNkarAcAryaBagavatpAdAnAm vizaye
sp026-000349_003	asmABiH sarvErapi kftajYErBAvyam tezAm pavitram caritram sarvErapyasmABiH avaSyam jYAtavyam ।
sp026-000350_003	SaNkarAcAryAH ante kASmIrezu sarvajYapIWamaDiruhya , kedArakzetre antarhitA aBavan ।
sp026-000351_003	BArate vartamAnAH sarveऽpi AstikAH BagavatpAdaSaNkarAcAryezu
sp026-000352_003	paramAm SradDAm Avahanti
sp026-000353_003	na kevalam BArate api tu jagatItale vartamAnAH nizpakzapAtahfdayAH
sp026-000354_003	vijYAH sarvepi SaNkaraBagavatpAdAn muktakaRWam SlAGante ।
sp026-000355_003	tattAdfSa-SaNkaraBagavatpAdavizaye sarveऽpi BaktimAvahantaH
sp026-000356_003	tadIyam pavitram caritram mADavIya-SaNkara-digvijayAdi-prAmARikagranTeByaH avagatya
sp026-000357_003	svIyam januH kftArTayantviti ASAsmahe ।
sp026-000358_004	acCasPawikasacCAyatanurAdftakacCapI ।
sp026-000359_004	vAcAmaDISvarI devI vAcamacCAm prayacCatu ।
sp026-000360_004	asmatparamezWigurucaraREH jagadguruvareRyEH prAtaHsmaraRIyEH SrIsaccidAnandaSivABinavanfsiMhaBAratImahAsvAmiBiH sapAdaSatavarzeByaH prAk samArabDA iyam mahAgaRapativAkyArTavidvatsaBA ।
sp026-000361_004	avicCinnatayA pravartamAnAऽstIti vaktum momudyate manmAnasam ।
sp026-000362_004	SAstraparamparA parirakzaRIyA ityanenEva uddeSena tEH mahAnuBAvaDOreyEH sTApitA iyam saBA, 
sp026-000363_004	tAm SAstraparamparAm parirakzantI vidyotate ।
sp026-000364_004	pUrvam kecanEva vidvAMsaH asyAm saBAyAm BAgam gfhRantaH Asan ।
sp026-000365_004	gacCatA kAlena asmadgurucaraREH BAratasya nAnAprAnteByaH vidvAMsaH AhUtAH santaH, atra saBAyAm samavayanti sma ।
sp026-000366_004	viSezataH nyAye, vyAkaraRe, vedAnte, mImAMsAyAm ca viSizwam pariSramam viDAya 
sp026-000367_004	ye viSrutAH vidvAMsaH,teऽtra saBAyAm samAgantumarhanti ।
sp026-000368_004	atra vAkyArTacarcAm upasTApayitumarhanti ।
sp026-000369_004	yadyapi SAstramanantam vartate ।
sp026-000370_004	koऽpi SAstrAbDeH pAram gantum na pArayati ।
sp026-000371_004	taTAऽpi yaTASakti SAstrezu pariSramaH kAryaH ।
sp026-000372_004	alambudDiH kasyApi na Bavet ।
sp026-000373_004	'mayA sarvam SAstramaDItam ।
sp026-000374_004	itaH param mayA jYAtavyam na kiYcidavaSizyate' iti tu na koऽpi manvIta ।
sp026-000375_004	sarvamapi SAstram AmUlacUqam kenApi aDyetum nEva Sakyate ।
sp026-000376_004	Asan SaNkaraBagavatpAdapraBftayaH mahApuruzAH tAdfSAH ।
sp026-000377_004	yaTA vAcaspatimiSrapraBftayaH, yAn uddiSya kalpatarukArErliKitam 
sp026-000378_004	"padavAkyapramARAbDeH param pAramupeyuzaH ।
sp026-000379_004	vAcaspateriyatyarTeऽpyaboDayati sAhasam ।
sp026-000380_004	te kva vayam kva? te tu SAstrAbDeH pAradfSvAna eva Asan ।
sp026-000381_004	tezAm granTAn aDigantumapi asmAkam SaktirnAsti ।
sp026-000382_004	tAdfSAn granTAn te racitavantaH ।
sp026-000383_004	parantu, asmABiH itoऽpi aDigantum bahvAste 
sp026-000384_004	iti DiyA pariSramaH kartavya eva ।
sp026-000385_004	asminvarze iyAn BAgaH aDigataH ।
sp026-000386_004	agrimavarze itoऽpyaDikam BAgam aham avagacCeyam 
sp026-000387_004	mayA avagantavyaH iti BAvanA asmAkam AvaSyakI ।
sp026-000388_004	tayA BAvanayA yadi vayam agrato gacCema, 
sp026-000389_004	tataH itoऽpi viSizwAm vyutpattim aDigantum pArayema ।
sp026-000390_004	atra AgacCantaH vidvAMsaH nitarAm vyutpannAH ।
sp026-000391_004	kecit ekasmin, kecit dvayoH, kecit trizu ca SAstrezu, pARqityam Avahanta eva atra samAgacCanti ।
sp026-000392_004	svIyAm vAkyArTacarcAm nitarAm hfdayaNgamayA rItyA upasTApayanti ।
sp026-000393_004	prASnikEH yadyat pfcCyate tasya sarvasyAऽpi samIcInamuttaram dadati ।
sp026-000394_004	tena jYAyate tEH tasmin vizaye viSizwaH pariSramaH AsTitaH iti ।
sp026-000395_004	evam rItyA iyam saBA itoऽpi aBivfdDim gacCatu iti asmAkam ASayaH ।
sp026-000396_004	ityukte, atra samavayatAm viduzAm saNKyA itoऽpi samaBivarDatAm iti asmAkamASayaH ।
sp026-000397_004	asmin varze maheSvarasya dvO SizyO, devanATasya dvO SizyO, maDusUdanasya ekaSca SizyaH 
sp026-000398_004	atrAgatya SAstrArTam viDAya asmAn nitarAm Anandayan ।
sp026-000399_004	evameva atra upasTitAH vidvAMsaH SizyAn aDyApya 
sp026-000400_004	imAm SAstraparamparAm samaBivarDayantu iti vayam vAYCAmahe ।
sp026-000401_004	evam rItyA iyam saBA SAstraparirakzaRe badDAdarA satI samaBivarDatAmityASAsmahe ।
sp026-000402_004	asmin sandarBe trayo granTAH aDunA AvirakArizata ।
sp026-000403_004	ekaH vidvatpratiBAnAmakaH, yaH atIte varze pravfttAnAm SAstrArTacarcAnAm saNgraharUpaH ।
sp026-000404_004	atIte varze ye vidvAMsaH atra SAstrArTacarcAm vyaDAsizuH, 
sp026-000405_004	te svIyavAkyArTavicArasya saNgraham atra prezayanti ।
sp026-000406_004	sa cAtra mudrApyate ।
sp026-000407_004	taddarSanena viduzAm mahAn modo jAyate ।
sp026-000408_004	evam iyam vidvatpratiBA mAkim daSavatsareByaH prakASyamAnA asti ।
sp026-000409_004	sA ca aDunA prakASitA ।
sp026-000410_004	aparaSca granTaH sidDAntakOmudIkASikAvfttI uBayAtmakaH ।
sp026-000411_004	mayA kadAcit sidDAntakOmudyaDyApanAvasare idamanuBUtam ।
sp026-000412_004	yadi sidDAntakOmudyA saha kASikAvfttirapi prakASyeta, 
sp026-000413_004	uBayoH ekadEva yadi avalokanam syAt, tarhi vidyArTinAm aDyApakAnAm ca mahAnupayogo Bavet ।
sp026-000414_004	yataH bahavo vizayAH kOmudyanuktAH kASikAvfttAvupalaByante ।
sp026-000415_004	bahUni udAharaRAni upalaByante ।
sp026-000416_004	tena mahatprayojanam stAt iti kftvA, 
sp026-000417_004	tayoruBayoH ekatra saMyojanam kAryam iti mama manasi kaScana saNkalpaH prAduraBut ।
sp026-000418_004	tam saNkalpam pUrayitum asmatpAWaSAlIyAH aDyApakAH nyayojizata ।
sp026-000419_004	te ca mahatA prayAsena, mahatyA SradDayA kAryamidam niravahan ।
sp026-000420_004	viSezataH gaRapatiH kfzRarAjaSca asminkArye AtmAnam prAvartayatAm ।
sp026-000421_004	ataH tO ASIrBiH samaBivarDayAmi ।
sp026-000422_004	evam tatrEva udAharanatvena BawwikAvyaSlokA api tatra vinyasyeraMScet, 
sp026-000423_004	mahate modAya kalpate iti DiyA BawwikAvyasTAnyapyudAharaRAni tatra prAdIyanta ।
sp026-000424_004	anena ayam granTaH viduzaH nitarAm raYjayizyatIti vayam manyAmahe ।
sp026-000425_004	tasya praTamo BAgaH itaH prAk prAkASyata ।
sp026-000426_004	kArakAntaBAgaH ।
sp026-000427_004	aDunA dvitIyaH BAgaH samAsapraBftidviruktiprakaraRAntaH prakASyate ।
sp026-000428_004	itaH param tftIyaH caturTaSca BAgO prakASayizyete ।
sp026-000429_004	aparaSca granTaH laGucandrikAprakASAtmakaH ।
sp026-000430_004	laGucandrikAyAH yadyapi viwWaleSI vyAKyAऽsti sA nitarAm prOQA, parizkArajawilA
sp026-000431_004	sADAraRAnAm vidyArTinAm tatra duzkaraH iti matvA asmadAsTAnaviduzaH aDunA devaBUyaNgatAH nArAyaRaBawwAH tadAnIm asmABirupadizwA Asan 
sp026-000432_004	"ekA vidyArTinAM, vyutpitsUnAm sulaBAvagAhA saralA laGucandrikAyAH vyAKyA viwWaleSIyAnusAriRI viracyatAm" iti ।
sp026-000433_004	te ca vedAntaSAstre mahAntaH vidvAMsaH Asan ।
sp026-000434_004	asADAraRI vyutpattirAsIttezAm ।
sp026-000435_004	te vedAntakesarI iti birudenApi asmABiH saBAjitA Asan ।
sp026-000436_004	te asmadIyam AdeSam SirasA UQvA, imAm vyAKyAm upakramya, 
sp026-000437_004	praTamamiTyAtvaM, dvitIyamiTyAtvam ca pUrayAmAsuH ।
sp026-000438_004	praTamamiTyAtvAtmakaH eko BAgaH, anantaram dvitIyamiTyAtvarUpaH dvitIyaSca BAgaH tezu jIvatsveva prAkASyetAm ।
sp026-000439_004	anantaram tftIyacaturTapaYcamamiTyAtvarUpaH tftIyaBAgoऽpi prakASanIya iti saNkalpastu AsIt ।
sp026-000440_004	parantu te devarAjAtiTayoऽBuvan ।
sp026-000441_004	anantaram kim kAryam iti asmatpraSAsakAH asmAn prArTayanta ।
sp026-000442_004	tadAऽsmABiruktam "te kiyatparyantam vyaliKanniti paSyAmaH ।
sp026-000443_004	te samagratayA vyaliKaMScet praSna eva nAsti
sp026-000444_004	yadi kaScana BAgaH avaSizwaScet tam sampUrya prakASayizyAmaH" ityavocAma ।
sp026-000445_004	tadAnIm tEH liKite granTe parAmfzwe sati, tftIyamiTyAtve kaYcanaBAgam viliKya upAramaMste ।
sp026-000446_004	avaSizwam BAgam sampUrya tezAmeva nAmnA ayam prakASyatAmiti vayamAdikzAma ।
sp026-000447_004	taTEva tezAmeva nAmnA ayam tftIyacaturTapaYcamamiTyAtmako BAgaH adya prakASitaH ।
sp026-000448_004	anena ca laGucandrikA aDyAyinaH vidyArTinaH nitarAm upakftA BavizyantIti manmahe ।
sp026-000449_004	asmAkam advEtaSoDakendreRa  'prAcInaparamparAparirakzaRopayogikAryARi viDeyAni' ityuddeSena bahu prayatyate ।
sp026-000450_004	tatprayatnaPalaBUtAnyeva imAni prakASanAni ।
sp026-000451_004	asya sarvasyAऽpi nidAnam asmadgurucaraRAnAm kfpA, 
sp026-000452_004	asmadArADyadevyAH BagavatyAH SAradAparameSvaryAH anukampA, 
sp026-000453_004	SrImad AdiSaNkaraBagavatpUjyapAdAnAm dayA ।
sp026-000454_004	etezAm granTAnAm adya prakASanam jAtamiti nitarAm modAmahe ।
sp026-000455_004	adya asmin kAryakrame maDyapradeSasarvakArataH unnatADikAriRAvuBO atra samAgatO ।
sp026-000456_004	tO ca imAm saBAm dfzwvA nitarAm prAmudetAm ।
sp026-000457_004	tayoH manasi idfSI saBA tatrApi pravartanIyA iti saNkalpoऽpi saYjAtaH ।
sp026-000458_004	ata eva te BavataH sarvAnapi samAhvayan "BavantastatrAgacCantu ।
sp026-000459_004	Bavato vayam saBAjayizyAmaH ।
sp026-000460_004	vayam maDyapradeSe advEtasidDAntasya, BagavatpAdAnAm mahimnaSca pracAram kartum badDakawayaH smaH ।
sp026-000461_004	AgacCantu BavantaH ।
sp026-000462_004	asmadIye asmin kArye asmAkam sahayogam dadatu" iti ca te prArTayanta ।
sp026-000463_004	ataH tezAmatrAgamanena asmAkamapi mahAn pramodo jAtaH ।
sp026-000464_004	tAn vayam ASIrBiH samaBivarDayAmaH ।
sp026-000465_004	tEH kriyamARAni IdfSAni BAratIyasaMskfteH sanAtanaDarmasya ca pracArakAryARi nirviGnam pracalantu, 
sp026-000466_004	lokAnAm Darme SradDA samaBivarDatAM, 
sp026-000467_004	DarmAcaraRena sarveऽpi lokAH SreyoBAjanAni BUyAsuH ।
sp026-000468_004	atra AgateByaH vidvadByaH punaH ASizaH prayuYje
sp026-000469_004	prativarzamiva adyApi trayaH vidvAMsaH svarRANgulIyakena sammAnyante ।
sp026-000470_004	asmat maWIyapraSAsakAH aDunA varzatrayapraBfti vidyAniDipuraskAram dadataH santi ।
sp026-000471_004	prativarzam caturByaH vidvadByaH daSadaSasahasram ।
sp026-000472_004	evam caturByaH yuvavidvadByaH paYcapaYcasahasram ।
sp026-000473_004	iti azwaByaH te dadati ।
sp026-000474_004	atIte varzadvaye evam azwO vidvAMsaH, azwO yuvAnaSca tam puraskAram alapsata ।
sp026-000475_004	adyApi catvAraH vidvAMsaH catvAraH yuvAnaSca tam puraskAram prApsyanti ।
sp026-000476_004	BagavatyAH SAradAyAH kfpayA, Bagavato mahAgaReSasya ca kfpayA iyam saBA itoऽpi samaBivarDatAmityASAsya, 
sp026-000477_004	BavataH sarvAnapi ASIrBiH saMyojya BAzaRamidamatra upasaMharAmi ।
sp026-000478_005	BagavAn sarvamaNgalAjAniH divizadBiH prArTitaH san sanAtanam Darmam samudDartum 
sp026-000479_005	SrISaNkaracAryarUpeRa asmin kAlawIkzetre dvAdaSaSatavatsareByaH pUrvam avatatAra 
sp026-000480_005	dvAtriMSadvarzARi asmin DarAtale SaNkarAcAryAH Asan 
sp026-000481_005	parantu tAvatyeva kAle asADAraRAni kAryARi tEH vyaDAyizata 
sp026-000482_005	yaTA prasTAnatrayaBAzyaviracanam, sarvasminnapi BArate dvitravAram padByAm saYcaraRam 
sp026-000483_005	sarvErapi BedavAdiBiH vAdakaraRam tat parAjayaH 
sp026-000484_005	Opanizadasya advEtasidDAntasya sTApanam caturAmnAyapIWapratizWApanam 
sp026-000485_005	itImAni kAryARi kenApi puruzeRa SatADikavatsarARi sTitavatApi kartumaSakyAni 
sp026-000486_005	dvAtriMSadvarzEreva BagavatpAdaSaNkarAcAryAH akArzuH 
sp026-000487_005	ata eva te BagavataH parameSvarasya avatAraBUta iti asmABiH suspazwam vijYAtum Sakyate 
sp026-000488_005	tezAm avatAraH vESAKaSuklapaYcamyAm aBUt 
sp026-000489_005	ataH yaTA BagavataH SrIrAmakfzRAdyavatArAH yezu yezu dinezu Asan 
sp026-000490_005	tAni tAni dinAni asmABiH yaTA parvadinatvena samanuzWIyante 
sp026-000491_005	tadvadeva SaNkarAcAryARAm avatAradinam vESAKaSuklapaYcamyapi asmABiH parvadinatvena anuzWIyeta 
sp026-000492_005	tasmin samaye BagavatpAdAnAm pUjA viDeyA 
sp026-000493_005	BagavatpAdopadizwam tattvam AkalanIyam 
sp026-000494_005	pravacanAni viDeyAni 
sp026-000495_005	yaTA vA lokAH BagavatpAdezu samidDaSradDA BaveyuH taTA asmABiH AcaraRIyam iti 
sp026-000496_005	asmatparamezWiguravaH prAtasmaraRIyaH jagadguru SrIsaccidAnandaSivABinavanfsiMhaBAratImahAsvAminaH AjijYapan 
sp026-000497_005	ta eva idam kAlawIkzetram mahatA prayatnena anekezAm sAhAyyena anvizya 
sp026-000498_005	atra SAradA-SaNkaraBavatpAdamandire nirmApya mUrtipratizWAm kumBABizecanam ca vyaDAsizuH 
sp026-000499_005	SatavarzapUrvam tAni kAryARi atra samajanizata 
sp026-000500_005	ataH kAlawISatamAnotsavaH asmin varze samAcaraRIyaH iti vayam niraREzma
sp026-000501_005	tadanusAreRa atra kAryakramAH asmABiH viDIyante 
sp026-000502_005	asminneva samaye SaNkarajayantI-mahotsavasyApi sannihitatvAt SaNkarajayantyAcaraRamapi atrEva viDeyamiti 
sp026-000503_005	aDunA atra adya SaNkarajayantImahotsavam Acaritum upAkramAma 
sp026-000504_005	ta eva asmatparamezWigurucaraRAH SaNkarajayantI vESAKaSuklapratipadamAraBya paYcamIm yAvat dinapaYcakam anuzWeyA iti anvaSizan 
sp026-000505_005	tezAm anuSAsanam anusftyEva vayam mahamimam dinapaYcakam anutizWanto vartAmahe
sp026-000506_005	adya vESAKaSuklapraTamA SaNkarajayantyutsavaSca samArabDaH 
sp026-000507_005	kAlawyAm SfNgeryAm ca mahatA vEBavena utsavoऽyam Acaryate 
sp026-000508_005	anyatrApi deSe nAnAprAntezu ayamutsavaH AstikEH SradDAluBiH samanuzWIyate 
sp026-000509_005	asmABiH asmin SaNkarajayantIsandarBe vedavidvAMsoऽpi samAhUyante 
sp026-000510_005	tadAnIm vedapAWoऽpi viSizwayA rItyA pravartyate 
sp026-000511_005	parasya tam vedavidvAMsaH nEkAsu vedaSAKAsu kftapariSramAH asmin samaye sannidaDati 
sp026-000512_005	te ca nitarAm hfdyatayA vedapAWam vidaDati
sp026-000513_005	sarvamidam BagavatpAdAnAm kfpayEva saYjAyate iti vayam samyageva avemaH 
sp026-000514_005	BagavatpAdAnAm kfpayA sarveऽpi ime kAryakramAH nizpratyUham sampadyantAm 
sp026-000515_005	ityuktvA adyatanaH kAryakramaH etAvatA parisamApyate 
sp026-000516_005	punaH Svoऽpi anayEva rItyA sarveऽpi kAryakramAH sampatsyante 
sp026-000517_005	sarveऽpi lokAH atra sanniDAya BagavatpAdAnAm kfpApAtratAm prapadyanta ityASAsya aDunAtra viramyate 
